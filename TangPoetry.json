[
 {
  "num": 1,
  "author": "張九齡",
  "title": "感遇四首之一",
  "text": "孤鴻海上來，池潢不敢顧。\n側見雙翠鳥，巢在三珠樹。\n矯矯珍木巔，得無金丸懼。\n美服患人指，高明逼神惡。\n今我遊冥冥，弋者何所慕。"
 },
 {
  "num": 2,
  "author": "張九齡",
  "title": "感遇四首之二",
  "text": "蘭葉春葳蕤，桂華秋皎潔。\n欣欣此生意，自爾為佳節。\n誰知林棲者，聞風坐相悅。\n草木有本心，何求美人折？"
 },
 {
  "num": 3,
  "author": "張九齡",
  "title": "感遇四首之三",
  "text": "幽人歸獨臥，滯慮洗孤清。\n持此謝高鳥，因之傳遠情。\n日夕懷空意，人誰感至精？\n飛沈理自隔，何所慰吾誠？"
 },
 {
  "num": 4,
  "author": "張九齡",
  "title": "感遇四首之四",
  "text": "江南有丹橘，經冬猶綠林。\n豈伊地氣暖，自有歲寒心。\n可以薦嘉客，奈何阻重深！\n運命惟所遇，循環不可尋。\n徒言樹桃李，此木豈無陰？"
 },
 {
  "num": 5,
  "author": "李白",
  "title": "下終南山過斛斯山人宿置酒",
  "text": "暮從碧山下，山月隨人歸，\n卻顧所來徑，蒼蒼橫翠微。\n相攜及田家，童稚開荊扉。\n綠竹入幽徑，青蘿拂行衣。\n歡言得所憩，美酒聊共揮。\n長歌吟鬆風，曲盡河星稀。\n我醉君覆樂，陶然共忘機。"
 },
 {
  "num": 6,
  "author": "李白",
  "title": "月下獨酌",
  "text": "花間一壺酒，獨酌無相親。\n舉杯邀明月，對影成三人。\n月既不解飲，影徒隨我身。\n暫伴月將影，行樂須及春。\n我歌月徘徊，我舞影零亂。\n醒時同交歡，醉後各分散。\n永結無情遊，相期邈雲漢。"
 },
 {
  "num": 7,
  "author": "李白",
  "title": "春思",
  "text": "燕草如碧絲，秦桑低綠枝。\n當君懷歸日，是妾斷腸時。\n春風不相識，何事入羅幃？"
 },
 {
  "num": 8,
  "author": "杜甫",
  "title": "望岳",
  "text": "岱宗夫如何，齊魯青未了。\n造化鐘神秀，陰陽割昏曉。\n蕩胸生層雲，決眥入歸鳥，\n會當淩絕頂，一覽眾山小。"
 },
 {
  "num": 9,
  "author": "杜甫",
  "title": "贈衛八處士",
  "text": "人生不相見，動如參與商。\n今夕覆何夕，共此燈燭光。\n少壯能幾時，鬢發各已蒼。\n訪舊半為鬼，驚呼熱中腸。\n焉知二十載，重上君子堂。\n昔別君未婚，兒女忽成行。\n怡然敬父執，問我來何方。\n問答乃未已，驅兒羅酒漿。\n夜雨剪春韭，新炊間黃粱。\n主稱會面難，一舉累十觴。\n十觴亦不醉，感子故意長。\n明日隔山岳，世事兩茫茫。"
 },
 {
  "num": 10,
  "author": "杜甫",
  "title": "佳人",
  "text": "絕代有佳人，幽居在空谷。\n自雲良家子，零落依草木。\n關中昔喪亂，兄弟遭殺戮。\n官高何足論，不得收骨肉。\n世情惡衰歇，萬事隨轉燭。\n夫婿輕薄兒，新人美如玉。\n合昏尚知時，鴛鴦不獨宿。\n但見新人笑，那聞舊人哭！\n在山泉水清，出山泉水濁。\n侍婢賣珠回，牽蘿補茅屋。\n摘花不插發，采柏動盈掬。\n天寒翠袖薄，日暮倚修竹。"
 },
 {
  "num": 11,
  "author": "杜甫",
  "title": "夢李白二首之一",
  "text": "死別已吞聲，生別常惻惻。\n江南瘴癘地，逐客無消息。\n故人入我夢，明我長相憶。\n君今在羅網，何以有羽翼？\n恐非平生魂，路遠不可測。\n魂來楓林青，魂返關塞黑。\n落月滿屋梁，猶疑照顏色。\n水深波浪闊，無使蛟龍得。"
 },
 {
  "num": 12,
  "author": "杜甫",
  "title": "夢李白二首之二",
  "text": "浮雲終日行，遊子久不至。\n三夜頻夢君，情親見君意。\n告歸常局促，苦道來不易。\n江湖多風波，舟楫恐失墜。\n出門搔白首，若負平生志。\n冠蓋滿京華，斯人獨憔悴。\n孰雲網恢恢，將老身反累。\n千秋萬歲名，寂寞身後事。"
 },
 {
  "num": 13,
  "author": "王維",
  "title": "送別",
  "text": "下馬飲君酒，問君何所之。\n君言不得意，歸臥南山陲。\n但去莫覆聞，白雲無盡時。"
 },
 {
  "num": 14,
  "author": "王維",
  "title": "送綦毋潛落第還鄉",
  "text": "聖代無隱者，英靈盡來歸。\n遂令東山客，不得顧采薇。\n既至金門遠，孰雲吾道非？\n江淮度寒食，京洛縫春衣。\n置酒長安道，同心與我違。\n行當浮桂棹，未幾拂荊扉。\n遠樹帶行客，孤城當落暉。\n吾謀適不用，勿謂知音稀。"
 },
 {
  "num": 15,
  "author": "王維",
  "title": "青溪",
  "text": "言入黃花川，每逐青溪水。\n隨山將萬轉，趣途無百里。\n聲喧亂石中，色靜深松里。\n漾漾泛菱荇，澄澄映葭葦。\n我心素已閒，清川澹如此。\n請留盤石上，垂釣將已矣。"
 },
 {
  "num": 16,
  "author": "王維",
  "title": "渭川田家",
  "text": "斜光照墟落，窮巷牛羊歸。\n野老念牧童，倚杖候荊扉。\n雉雊麥苗秀，蠶眠桑葉稀。\n田夫荷鋤立，相見語依依。\n即此羨閒逸，悵然吟式微。"
 },
 {
  "num": 17,
  "author": "王維",
  "title": "西施詠",
  "text": "艷色天下重，西施寧久微。\n朝為越溪女，暮作吳宮妃。\n賤日豈殊眾，貴來方悟稀。\n邀人傅脂粉，不自著羅衣。\n君寵益嬌態，君憐無是非。\n當時浣紗伴，莫得同車歸。\n持謝鄰家子，效顰安可希！"
 },
 {
  "num": 18,
  "author": "孟浩然",
  "title": "秋登蘭山寄張五",
  "text": "北山白雲里，隱者自怡悅。\n相望始登高，心隨雁飛滅。\n愁因薄暮起，興是清秋發。\n時見歸村人，沙行渡頭歇。\n天邊樹若薺，江畔洲如月。\n何當載酒來，共醉重陽節。"
 },
 {
  "num": 19,
  "author": "孟浩然",
  "title": "夏日南亭懷辛大",
  "text": "山光忽西落，池月漸東上。\n散發乘夜涼，開軒臥閒敞。\n荷風送香氣，竹露滴清響。\n欲取鳴琴彈，恨無知音賞。\n感此懷故人，中宵勞夢想。"
 },
 {
  "num": 20,
  "author": "孟浩然",
  "title": "宿業師山房待丁大不至",
  "text": "夕陽度西嶺，群壑倏已暝。\n松月生夜涼，風泉滿清聽。\n樵人歸欲盡，煙鳥棲初定。\n之子期宿來，孤琴候蘿徑。"
 },
 {
  "num": 21,
  "author": "王昌齡",
  "title": "同從弟南齋玩月憶山陰崔少府",
  "text": "高臥南齋時，開帷月初吐。\n清輝淡水木，演漾在窗戶。\n苒苒幾盈虛，澄澄變今古。\n美人清江畔，是夜越吟苦。\n千里其如何，微風吹蘭杜。"
 },
 {
  "num": 22,
  "author": "邱為",
  "title": "尋西山隱者不遇",
  "text": "絕頂一茅茨，直上三十里。\n扣關無僮仆，窺室惟案幾。\n若非巾柴車，應是釣秋水。\n差池不相見，黽勉空仰止。\n草色新雨中，松聲晚窗里。\n及茲契幽絕，自足蕩心耳。\n雖無賓主意，頗得清凈理。\n興盡方下山，何必待之子。"
 },
 {
  "num": 23,
  "author": "綦毋潛",
  "title": "春泛若耶溪",
  "text": "幽意無斷絕，此去隨所偶。\n晚風吹行舟，花路入溪口。\n際夜轉西壑，隔山望南鬥。\n潭煙飛溶溶，林月低向後。\n生事且彌漫，願為持竿叟。"
 },
 {
  "num": 24,
  "author": "常建",
  "title": "宿王昌齡隱居",
  "text": "清溪深不測，隱處唯孤雲。\n松際露微月，清光猶為君。\n茅亭宿花影，藥院滋苔紋。\n余亦謝時去，西山鸞鶴群。"
 },
 {
  "num": 25,
  "author": "岑參",
  "title": "與高適薛據登慈恩寺浮圖",
  "text": "塔勢如湧出，孤高聳天宮。\n登臨出世界，磴道盤虛空。\n突兀壓神州，崢嶸如鬼工。\n四角礙白日，七層摩蒼穹。\n下窺指高鳥，俯聽聞驚風。\n連山若波濤，奔湊如朝東。\n青槐夾馳道，宮館何玲瓏！\n秋色從西來，蒼然滿關中。\n五陵北原上，萬古青蒙蒙。\n凈理了可悟，勝因夙所宗。\n誓將掛冠去，覺道資無窮。"
 },
 {
  "num": 26,
  "author": "元結",
  "title": "賊退示官吏並序",
  "text": "癸卯歲，西原賊入道州，焚燒殺掠，幾盡而去。明年，賊又攻永州，破邵，不犯此\n州邊鄙而退，豈力能制敵歟？蓋蒙其傷憐而已！諸史何為忍苦征斂！故作詩一篇以\n示官吏。\n昔歲逢太平，山林二十年。\n泉源在庭戶，洞壑當門前。\n井稅有常期，日晏猶得眠。\n忽然遭時變，數歲親戎旃。\n今來典斯郡，山夷又紛然。\n城小賊不屠，人貧傷可憐。\n是以陷鄰境，此州獨見全。\n使臣將王命，豈不如賊焉！\n令彼征斂者，迫之如火煎。\n誰能絕人命，以作時世賢。\n思欲委符節，引竿自刺船。\n將家就魚麥，歸老江湖邊。"
 },
 {
  "num": 27,
  "author": "韋應物",
  "title": "郡齋雨中與諸文士燕集",
  "text": "兵衛森畫戟，宴寢凝清香。\n海上風雨至，逍遙池閣涼。\n煩屙近消散，嘉賓覆滿堂。\n自慚居處崇，未睹斯民康。\n理會是非遣，性達形跡忘。\n鮮肥屬時禁，蔬果幸見嘗。\n俯飲一杯酒，仰聆金玉章。\n神歡體自輕，意欲淩風翔。\n吳中盛文史，群彥今汪洋。\n方知大蕃地，豈曰財賦強。"
 },
 {
  "num": 28,
  "author": "韋應物",
  "title": "初發揚子寄元大校書",
  "text": "淒淒去親愛，泛泛入煙霧。\n歸棹洛陽人，殘鐘廣陵樹。\n今朝為此別，何處還相遇。\n世事波上舟，沿洄安得住。"
 },
 {
  "num": 29,
  "author": "韋應物",
  "title": "寄全椒山中道士",
  "text": "今朝郡齋冷，忽念山中客。\n澗底束荊薪，歸來煮白石。\n欲持一瓢酒，遠慰風雨夕。\n落葉滿空山，何處尋行跡。"
 },
 {
  "num": 30,
  "author": "韋應物",
  "title": "長安遇馮著",
  "text": "客從東方來，衣上灞陵雨。\n問客何為來，采山因買斧。\n冥冥花正開，揚揚燕新乳。\n昨別今已春，鬢絲生幾縷。"
 },
 {
  "num": 31,
  "author": "韋應物",
  "title": "夕次盱眙縣",
  "text": "落帆逗淮鎮，停舫臨孤驛。\n浩浩風起波，冥冥日沈夕。\n人歸山郭暗，雁下蘆洲白。\n獨夜憶秦關，聽鐘未眠客。"
 },
 {
  "num": 32,
  "author": "韋應物",
  "title": "東郊",
  "text": "吏舍局終年，出郊曠清曙。\n楊柳散和風，青山澹吾慮。\n依叢適自憩，緣澗還覆去。\n微雨靄芳原，春鳩鳴何處？\n樂幽心屢止，遵事跡猶遽。\n終罷斯結廬，慕陶真可庶。"
 },
 {
  "num": 33,
  "author": "韋應物",
  "title": "送楊氏女",
  "text": "永日方戚戚，出行覆悠悠。\n女子今有行，大江溯輕舟。\n爾輩苦無恃，撫念益慈柔。\n幼為長所育，兩別泣不休。\n對此結中腸，義往難覆留！\n自小闕內訓，事姑貽我憂。\n賴茲托令門，仁恤庶無尤。\n貧儉誠所尚，資從豈待周？\n孝恭遵婦道，容止順其猷。\n別離在今晨，見爾當何秋。\n居閒始自遣，臨感忽難收。\n歸來視幼女，零淚緣纓流。"
 },
 {
  "num": 34,
  "author": "柳宗元",
  "title": "晨詣超師院讀禪經",
  "text": "汲井漱寒齒，清心拂塵服。\n閒持貝葉書，步出東齋讀。\n真源了無取，忘跡世所逐。\n遺言冀可冥，繕性何由熟？\n道人庭宇靜，苔色連深竹。\n日出霧露餘，青松如膏沐。\n澹然離言說，悟悅心自足。"
 },
 {
  "num": 35,
  "author": "柳宗元",
  "title": "溪居",
  "text": "久為簪組累，幸此南夷謫。\n閒依農圃鄰，偶似山林客。\n曉耕翻露草，夜榜響溪石。\n來往不逢人，長歌楚天碧。"
 },
 {
  "num": 36,
  "author": "王昌齡",
  "title": "塞上曲",
  "text": "蟬鳴空桑林，八月蕭關道。\n出塞覆入塞，處處黃蘆草。\n從來幽並客，皆向沙場老。\n莫學遊俠兒，矜誇紫騮好。"
 },
 {
  "num": 37,
  "author": "王昌齡",
  "title": "塞下曲",
  "text": "飲馬渡秋水，水寒風似刀。\n平沙日未沒，黯黯見臨洮。\n昔日長城戰，鹹言意氣高。\n黃塵足今古，白骨亂蓬蒿。"
 },
 {
  "num": 38,
  "author": "李白",
  "title": "關山月",
  "text": "明月出天山，蒼茫雲海間。\n長風幾萬里，吹度玉門關。\n漢下白登道，胡窺青海灣。\n由來征戰地，不見有人還。\n戍客望邊色，思歸多苦顏。\n高樓當此夜，嘆息未應閒。"
 },
 {
  "num": 39,
  "author": "李白",
  "title": "子夜四時歌：春歌",
  "text": "秦地羅敷女，采桑綠水邊。\n素手青條上，紅妝白日鮮。\n蠶饑妾欲去，五馬莫留連。"
 },
 {
  "num": 40,
  "author": "李白",
  "title": "子夜四時歌：夏歌",
  "text": "鏡湖三百里，菡萏發荷花。\n五月西施采，人看隘若耶。\n回舟不待月，歸去越王家。"
 },
 {
  "num": 41,
  "author": "李白",
  "title": "子夜四時歌：秋歌",
  "text": "長安一片月，萬戶搗衣聲。\n秋風吹不盡，總是玉關情。\n何日平胡虜，良人罷遠征？"
 },
 {
  "num": 42,
  "author": "李白",
  "title": "子夜四時歌：冬歌",
  "text": "明朝驛使發，一夜絮征袍。\n素手抽針冷，那堪把剪刀。\n裁縫寄遠道，幾日到臨洮？"
 },
 {
  "num": 43,
  "author": "李白",
  "title": "長幹行",
  "text": "妾發初覆額，折花門前劇。\n郎騎竹馬來，繞床弄青梅。\n同居長幹裡，兩小無嫌猜。\n十四為君婦，羞顏未嘗開。\n低頭向暗壁，千喚不一回。\n十五始展眉，願同塵與灰。\n常存抱柱信，豈上望夫臺！\n十六君遠行，瞿塘灩預堆。\n五月不可觸，猿鳴天上哀。\n門前遲行蹟，一一生綠苔。\n苔深不能掃，落葉秋風早。\n八月蝴蝶來，雙飛西園草。\n感此傷妾心，坐愁紅顏老。\n早晚下三巴，預將書報家。\n相迎不道遠，直至長風沙。"
 },
 {
  "num": 44,
  "author": "孟郊",
  "title": "烈女操",
  "text": "梧桐相待老，鴛鴦會雙死。\n貞婦貴殉夫，捨生亦如此。\n波瀾誓不起，妾心井中水。"
 },
 {
  "num": 45,
  "author": "孟郊",
  "title": "遊子吟",
  "text": "慈母手中線，遊子身上衣。\n臨行密密縫，意恐遲遲歸。\n誰言寸草心，報得三春輝？"
 },
 {
  "num": 46,
  "author": "陳子昂",
  "title": "登幽州臺歌",
  "text": "前不見古人，後不見來者。\n念天地之悠悠，獨愴然而涕下！"
 },
 {
  "num": 47,
  "author": "李頎",
  "title": "古意",
  "text": "男兒事長征，少小幽燕客。\n賭勝馬蹄下，由來輕七尺。\n殺人莫敢前，須如蝟毛磔。\n黃雲隴底白雪飛，未得報恩不能歸。\n遼東小婦年十五，慣彈琵琶解歌舞。\n今為羌笛出塞聲，使我三軍淚如雨！"
 },
 {
  "num": 48,
  "author": "李頎",
  "title": "送陳章甫",
  "text": "四月南風大麥黃，棗花未落桐葉長。\n青山朝別暮還見，嘶馬出門思故鄉。\n陳侯立身何坦蕩，虯須虎眉仍大顙。\n腹中貯書一萬卷，不肯低頭在草莽。\n東門酤酒飲我曹，心輕萬事皆鴻毛。\n醉臥不知白日暮，有時空望孤雲高。\n長河浪頭連天黑，津口停舟渡不得。\n鄭國遊人未及家，洛陽行子空嘆息。\n聞道故林相識多，罷官昨日今如何？"
 },
 {
  "num": 49,
  "author": "李頎",
  "title": "琴歌",
  "text": "主人有酒歡今夕，請奏鳴琴廣陵客。\n月照城頭烏半飛，霜淒萬樹風入衣。\n銅爐華燭燭增輝，初彈淥水後楚妃。\n一聲已動物皆靜，四座無言星欲稀。\n清淮奉使千餘裡，敢告雲山從此始？"
 },
 {
  "num": 50,
  "author": "李頎",
  "title": "聽董大彈胡笳聲兼寄語弄房給事",
  "text": "蔡女昔造胡笳聲，一彈一十有八拍。\n胡人落淚沾邊草，漢使斷腸對歸客。\n古戍蒼蒼烽火寒，大荒沈沈飛雪白。\n先拂聲弦後角羽，四郊秋葉驚摵摵。\n董夫子，通神明，深山竊聽來妖精。\n言遲更速皆應手，將往覆旋如有情。\n空山百鳥散還合，萬裡浮雲陰且晴。\n嘶酸雛雁失羣夜，斷絕胡兒戀母聲。\n川為靜其波，鳥亦罷其鳴。\n烏孫部落家鄉遠，邏娑沙塵哀怨生。\n幽音變調忽飄灑，長風吹林雨墮瓦。\n迸泉颯颯飛木末，野鹿呦呦走堂下。\n長安城連東掖垣，鳳凰池對青瑣門。\n高才脫略名與利，日夕望君抱琴至。"
 },
 {
  "num": 51,
  "author": "李頎",
  "title": "聽安萬善吹篳篥歌",
  "text": "南山截竹為篳篥，此樂本自龜茲出。\n流傳漢地曲轉奇，涼州胡人為我吹。\n傍鄰聞者多嘆息，遠客思鄉皆淚垂。\n世人解聽不解賞，長飆風中自來往。\n枯桑老柏寒颼飀，九雛鳴鳳亂啾啾。\n龍吟虎嘯一時發，萬籟百泉相與秋。\n忽然更作漁陽摻，黃雲蕭條白日暗。\n變調如聞楊柳春，上林繁花照眼新。\n歲夜高堂列明燭，美酒一杯聲一曲。"
 },
 {
  "num": 52,
  "author": "孟浩然",
  "title": "夜歸鹿門山歌",
  "text": "山寺鐘鳴晝已昏，漁梁渡頭爭渡喧。\n人隨沙路向江村，餘亦乘舟歸鹿門。\n鹿門月照開煙樹，忽到龐公棲隱處。\n巖扉鬆徑長寂寥，惟有幽人自來去。"
 },
 {
  "num": 53,
  "author": "李白",
  "title": "廬山謠寄盧侍禦虛舟",
  "text": "我本楚狂人，鳳歌笑孔丘。\n手持綠玉杖，朝別黃鶴樓。\n五嶽尋仙不辭遠，一生好入名山遊。\n廬山秀出南鬥傍，屏風九疊雲錦張。\n影落明湖青黛光，金闕前開二峯長。\n銀河倒掛三石梁，香爐瀑布遙相望。\n回崖沓障淩蒼蒼。\n翠影紅霞映朝日，鳥飛不到吳天長。\n登高壯觀天地間，大江茫茫去不黃。\n黃雲萬裡動風色，白波九道流雪山。\n好為廬山謠，興因廬山發。\n閒窺石鏡清我心，謝公行處蒼苔沒。\n早服還丹無世情，琴心三疊道初成。\n遙見仙人彩雲裡，手把芙蓉朝玉京。\n先期汗漫九垓上，願接盧敖遊太清。"
 },
 {
  "num": 54,
  "author": "李白",
  "title": "夢遊天姥吟留別",
  "text": "海客談瀛洲，煙濤微茫信難求。\n越人語天姥，雲霓明滅或可睹。\n天姥連天向天橫，勢拔五嶽掩赤城。\n天臺四萬八千丈，對此欲倒東南傾。\n我欲因之夢吳越，一夜飛渡鏡湖月。\n湖月照我影，送我至剡溪。\n謝公宿處今尚在，淥水蕩漾清猿啼。\n腳著謝公屐，身登青雲梯。\n半壁見海日，空中聞天雞。\n千巖萬壑路不定，迷花倚石忽已暝。\n熊咆龍吟殷巖泉，栗深林兮驚層巔。\n雲青青兮欲雨，水澹澹兮生煙。\n裂缺霹靂，丘巒崩摧。\n洞天石扇，訇然中開。\n青冥浩蕩不見底，日月照耀金銀臺。\n霓為衣兮風為馬，雲之君兮紛紛而來下。\n虎鼓瑟兮鸞回車，仙之人兮列如麻。\n忽魂悸以魄動，恍驚起而長嗟。\n惟覺時之枕席，失向來之煙霞。\n世間行樂亦如此，古來萬事東流水。\n別君去兮何時還？且放白鹿青崖間。\n須行即騎訪名山。\n安能摧眉折腰事權貴，使我不得開心顏！"
 },
 {
  "num": 55,
  "author": "李白",
  "title": "金陵酒肆留別",
  "text": "風吹柳花滿店香，吳姬壓酒喚客嘗。\n金陵子弟來相送，欲行不行各盡觴。\n請君試問東流水，別意與之誰短長？"
 },
 {
  "num": 56,
  "author": "李白",
  "title": "宣州謝朓樓餞別校書叔雲",
  "text": "棄我去者，昨日之日不可留。\n亂我心者，今日之日多煩憂！\n長風萬里送秋雁，對此可以酣高樓。\n蓬萊文章建安骨，中間小謝又清發。\n俱懷逸興壯思飛，欲上青天覽明月。\n抽刀斷水水更流，舉杯銷愁愁更愁。\n人生在世不稱意，明朝散發弄扁舟。"
 },
 {
  "num": 57,
  "author": "岑參",
  "title": "走馬川行奉送封大夫出師西征",
  "text": "君不見走馬川行雪海邊，平沙莽莽黃入天。\n輪台九月風夜吼，一川碎石大如鬥。\n隨風滿地石亂走，匈奴草黃馬正肥。\n金山西見煙塵飛，漢家大將西出師。\n將軍金甲夜不脫，半夜軍行戈相撥。\n風頭如刀面如割，馬毛帶雪汗氣蒸。\n五花連錢旋作冰，幕中草檄硯水凝。\n虜騎聞之應膽懾，料知短兵不敢接。\n車師西門佇獻捷！"
 },
 {
  "num": 58,
  "author": "岑參",
  "title": "輪台歌奉送封大夫出師西征",
  "text": "輪台城頭夜吹角，輪台城北旄頭落。\n羽書昨夜過渠黎，單於已在金山西。\n戍樓西望煙塵黑，漢兵屯在輪台北。\n上將擁旄西出征，平明吹笛大軍行。\n四邊伐鼓雪海湧，三軍大呼陰山動。\n虜塞兵氣連雲屯，戰場白骨纏草根。\n劍河風急雪片闊，沙口石凍馬蹄脫。\n亞相勤王甘苦辛，誓將報主靜邊塵。\n古來青史誰不見，今見功名勝古人。"
 },
 {
  "num": 59,
  "author": "岑參",
  "title": "白雪歌送武判官歸京",
  "text": "北風卷地白草折，胡天八月即飛雪。\n忽如一夜春風來，千樹萬樹梨花開。\n散入珠簾濕羅幕，狐裘不暖錦衾薄。\n將軍角弓不得控，都護鐵衣冷猶著。\n瀚海闌幹百丈冰，愁雲黲淡萬里凝。\n中軍置酒飲歸客，胡琴琵琶與羌笛。\n紛紛暮雪下轅門，風掣紅旗凍不翻。\n輪台東門送君去，去時雪滿天山路。\n山回路轉不見君，雪上空留馬行處。"
 },
 {
  "num": 60,
  "author": "杜甫",
  "title": "韋諷錄事宅觀曹將軍畫馬圖",
  "text": "國初以來畫鞍馬，神妙獨數江都王。\n將軍得名三十載，人間又見真乘黃。\n曾貌先帝照夜白，龍池十日飛霹靂。\n內府殷紅瑪瑙盤，婕妤傳詔才人索。\n盤賜將軍拜舞歸，輕紈細綺相追飛。\n貴戚權門得筆跡，始覺屏障生光輝。\n昔日太宗拳毛騧，近時郭家獅子花。\n今之新圖有二馬。覆令識者久嘆嗟。\n此皆騎戰一敵萬，縞素漠漠開風沙。\n其余七匹亦殊絕，迥若寒空雜煙雪。\n霜蹄蹴踏長楸間，馬官廝養森成列。\n可憐九馬爭神駿，顧視清高氣深穩。\n借問苦心愛者誰，後有韋諷前支盾。\n憶昔巡幸新豐宮，翠花拂天來向東。\n騰驤磊落三萬匹，皆與此圖筋骨同。\n自從獻寶朝河宗，無覆射蛟江水中。\n君不見，金粟堆前松柏里。龍媒去盡鳥呼風。"
 },
 {
  "num": 61,
  "author": "杜甫",
  "title": "丹青引贈曹霸將軍",
  "text": "將軍魏武之子孫，於今為庶為青門。\n英雄割據雖已矣，文采風流今尚存。\n學書初學衛夫人，但恨無過王右軍。\n丹青不知老將至，富貴於我如浮雲。\n開元之中常引見，承恩數上南熏殿。\n淩煙功臣少顏色，將軍下筆開生面。\n良相頭上進賢冠，猛將腰間大羽箭。\n褒公鄂公毛發動，英姿颯爽猶酣戰。\n先帝天馬玉花驄，畫工如山貌不同。\n是日牽來赤墀下，迥立閶闔生長風。\n詔謂將軍拂絹素，意匠慘淡經營中。\n斯須九重真龍出，一洗萬古凡馬空。\n玉花卻在御榻上，榻上庭前屹相向。\n至尊含笑催賜金，圉人太仆皆惆悵。\n弟子韓幹早入室，亦能畫馬窮殊相。\n幹惟畫肉不畫骨，忍使驊騮氣雕喪。\n將軍畫善蓋有神，偶逢佳士亦寫真。\n即今漂泊幹戈際，屢貌尋常行路人。\n塗窮反遭俗眼白，世上未有如公貧。\n但看古來盛名下，終日坎壈纏其身。"
 },
 {
  "num": 62,
  "author": "杜甫",
  "title": "寄韓諫議",
  "text": "今我不樂思岳陽，身欲奮飛病在床。\n美人娟娟隔秋水，濯足洞庭望八荒。\n鴻飛冥冥日月白，青楓葉赤天雨霜。\n玉京群帝集北鬥，或騎麒麟翳鳳凰。\n芙蓉旌旗煙霧落，影動倒景搖瀟湘。\n星宮之君醉瓊漿，羽人稀少不在旁。\n似聞昨者赤松子，恐是漢代韓張良。\n昔隨劉氏定長安，帷幄未改神慘傷。\n國家成敗吾豈敢，色難腥腐餐楓香。\n周南留滯古所惜，南極老人應壽昌。\n美人胡為隔秋水，焉得置之貢玉堂？"
 },
 {
  "num": 63,
  "author": "杜甫",
  "title": "古柏行",
  "text": "孔明廟前有老柏，柯如青銅根如石。\n雙皮溜雨四十圍，黛色參天二千尺。\n君臣已與時際會，樹木猶為人愛惜。\n雲來氣接巫峽長，月出寒通雪山白。\n憶昨路繞錦亭東，先主武侯同閟宮。\n崔嵬枝幹郊原古，窈窕丹青戶牖空。\n落落盤踞雖得地，冥冥孤高多烈風。\n扶持自是神明力，正直元因造化功。\n大廈如傾要梁棟，萬牛回首丘山重。\n不露文章世已驚，未辭剪伐誰能送？\n苦心豈免容螻蟻？香葉終經宿鸞鳳。\n志士幽人莫怨嗟，古來材大難為用！"
 },
 {
  "num": 64,
  "author": "杜甫",
  "title": "觀公孫大娘弟子舞劍器行並序",
  "text": "大歷二年十月十九日夔府別駕元持宅見臨潁李十二娘舞劍器，壯其蔚跂。問\n其所師，曰：余公孫大娘弟子也。開元三載，余尚童稚，記於郾城觀公孫氏舞劍器\n渾脫。瀏漓頓挫，獨出冠時。自高頭宜春梨園二伎坊內人，洎外供奉，曉是舞者，\n聖文神武皇帝初，公孫一人而已。玉貌錦衣，況余白首！今茲弟子亦匪盛顏。既辨\n其由來，知波瀾莫二。撫事慷慨，聊為劍器行。昔者吳人張旭善草書書帖，數嘗於\n鄴縣見公孫大娘舞西河劍器，自此草書長進，豪蕩感激。即公孫可知矣！\n昔有佳人公孫氏，一舞劍器動四方。\n觀者如山色沮喪，天地為之久低昂。\n霍如羿射九日落，矯如群帝驂龍翔。\n來如雷霆收震怒，罷如江海凝清光。\n絳唇珠袖兩寂寞，晚有弟子傳芬芳。\n臨潁美人在白帝，妙舞此曲神揚揚。\n與余問答既有以，感時撫事增惋傷。\n先帝侍女八千人，公孫劍器初第一。\n五十年間似反掌，風塵澒洞昏王室。\n梨園子弟散如煙，女樂餘姿映寒日。\n金粟堆前木已拱，瞿塘石城草蕭瑟。\n玳筵急管曲覆終，樂極哀來月東出。\n老夫不知其所往，足繭荒山轉愁疾。"
 },
 {
  "num": 65,
  "author": "元結",
  "title": "石魚湖上醉歌並序",
  "text": "漫叟以公田米釀酒，因休暇，則載酒於湖上，\n時取一醉；歡醉中，據湖岸，引臂向魚取酒，\n使舫載之，遍飲坐者。意疑倚巴丘，酌於君山\n之上，諸子環洞庭而坐，酒舫泛泛然，觸波濤\n而往來者，乃作歌以長之。\n石魚湖，似洞庭，夏水欲滿君山青。\n山為樽，水為沼，酒徒歷歷坐洲鳥。\n長風連日作大浪，不能廢人運酒舫。\n我持長瓢坐巴丘，酌飲四座以散愁。"
 },
 {
  "num": 66,
  "author": "韓愈",
  "title": "山石",
  "text": "山石犖確行徑微，黃昏到寺蝙蝠飛。\n升堂坐階新雨足，芭蕉葉大梔子肥。\n僧言古壁佛畫好，以火來照所見稀。\n鋪床拂席置羹飯，疏糲亦足飽我饑。\n夜深靜臥百蟲絕，清月出嶺光入扉。\n天明獨去無道路，出入高下窮煙霏。\n山紅澗碧紛爛漫，時見松櫪皆十圍。\n當流赤足蹋澗石，水聲激激風吹衣。\n人生如此自可樂，豈必局束為人鞿！\n嗟哉吾黨二三子，安得至老不更歸！"
 },
 {
  "num": 67,
  "author": "韓愈",
  "title": "八月十五夜贈張功曹",
  "text": "纖雲四卷天無河，清風吹空月舒波。\n沙平水息聲影絕，一杯相屬君當歌。\n君歌聲酸辭且苦，不能聽終淚如雨。\n洞庭連天九嶷高，蛟龍出沒猩鼯號。\n十生九死到官所，幽居默默如藏逃。\n下床畏蛇食畏藥，海氣濕蟄熏腥臊。\n昨者州前槌大鼓，嗣皇繼聖登夔臯。\n赦書一日行萬里，罪從大辟皆除死。\n遷者追回流者還，滌瑕蕩垢清朝班。\n州家申名使家抑，坎軻只得移荊蠻。\n判司卑官不堪說，未免捶楚塵埃間。\n同時輩流多上道，天路幽險難追攀。\n君歌且休聽我歌，我歌今與君殊科。\n一年明月今宵多，人生由命非由他。\n有酒不飲奈明何！"
 },
 {
  "num": 68,
  "author": "韓愈",
  "title": "謁衡岳廟遂宿岳寺題門樓",
  "text": "五岳祭秩皆三公，四方環鎮嵩當中。\n火維地荒足妖怪，天假神柄專其雄。\n噴雲泄霧藏半腹，雖有絕頂誰能窮？\n我來正逢秋雨節，陰氣晦昧無清風。\n潛心默禱若有應，豈非正直能感通！\n須臾靜掃眾峰出，仰見突兀撐青空。\n紫蓋連延接天柱，石廩騰擲堆祝融。\n森然魄動下馬拜，松柏一徑趨靈宮。\n粉墻丹柱動光彩，鬼物圖畫填青紅。\n升階傴僂薦脯酒，欲以菲薄明其衷。\n廟令老人識神意，睢盱偵伺能鞠躬。\n手持杯珓導我擲，雲此最吉余難同。\n竄逐蠻荒幸不死，衣食才足甘長終。\n侯王將相望久絕，神縱欲福難為功。\n夜投佛寺上高閣，星月掩映雲曈昽。\n猿鳴鐘動不知曙，杲杲寒日生於東。"
 },
 {
  "num": 69,
  "author": "韓愈",
  "title": "石鼓歌",
  "text": "張生手持石鼓文，勸我識作石鼓歌。\n少陵無人謫仙死，才薄將奈石鼓何！\n周綱淩遲四海沸，宣王憤起揮天戈。\n大開明堂受朝賀，諸侯劍佩鳴相磨。\n搜於岐陽騁雄俊，萬里禽獸皆遮羅。\n鐫功勒成告萬世，鑿石作鼓隳嵯峨。\n從臣才藝鹹第一，揀選撰刻留山阿。\n雨淋日炙野火燎，鬼物守護煩撝呵。\n公從何處得紙本？毫發盡備無差訛。\n辭嚴義密讀難曉，字體不類隸與蝌。\n年深豈免有缺畫，快劍砍斷生蛟鼉。\n鸞翔鳳翥眾仙下，珊瑚碧樹交枝柯。\n金繩鐵索鎖鈕壯，古鼎躍水龍騰梭。\n陋儒編詩不收入，二雅褊迫無委蛇。\n孔子西行不到秦，掎摭星宿遺羲娥。\n嗟予好古生苦晚，對此涕淚雙滂沱。\n憶昔初蒙博士征，其年始改稱元和。\n故人從軍在右輔，為我度量掘臼科。\n濯冠沐浴告祭酒，如此至寶存豈多！\n氈包席裹可立致，十鼓只載數駱駝。\n薦諸太廟比郜鼎，光價豈止百倍過！\n聖恩若許留太學，諸生講解得切磋。\n觀經鴻都尚填咽，坐見舉國來奔波。\n剜苔剔蘚露節角，安置妥帖平不頗。\n大廈深檐與蓋覆，經歷久遠期無佗。\n中朝大官老於事，詎肯感激徒媕娿。\n牧童敲火牛礪角，誰覆著手為摩挲？\n日銷月鑠就埋沒，六年西顧空吟哦。\n羲之俗書趁姿媚，數紙尚可博白鵝。\n繼周八代爭戰罷，無人收拾理則那。\n方今太平日無事，柄任儒術崇丘軻。\n安能以此上論列，願借辯口如懸河。\n石鼓之歌止於此，嗚呼吾意其蹉跎！"
 },
 {
  "num": 70,
  "author": "柳宗元",
  "title": "漁翁",
  "text": "漁翁夜傍西巖宿，曉汲清湘燃楚燭。\n煙銷日出不見人，欸乃一聲山水綠。\n回看天際下中流，巖上無心雲相逐。"
 },
 {
  "num": 71,
  "author": "白居易",
  "title": "長恨歌",
  "text": "漢皇重色思傾國，御宇多年求不得。\n楊家有女初長成，養在深閨人未識。\n天生麗質難自棄，一朝選在君王側。\n回眸一笑百媚生，六宮粉黛無顏色。\n春寒賜浴華清池，溫泉水滑洗凝脂。\n侍兒扶起嬌無力，始是新承恩澤時。\n雲鬢花顏金步搖，芙蓉帳暖度春宵。\n春宵苦短日高起，從此君王不早朝。\n承歡侍宴無閒暇，春從春遊夜專夜。\n後宮佳麗三千人，三千寵愛在一身。\n金星妝成嬌侍夜，玉樓宴罷醉和春。\n姊妹弟兄皆列士，可憐光彩生門戶。\n遂令天下父母心，不重生男重生女。\n驪宮高處入青雲，仙樂風飄處處聞。\n緩歌慢舞凝絲竹，盡日君王看不足。\n漁陽鼙鼓動地來，驚破霓裳羽衣曲。\n九重城闕煙塵生，千乘萬騎西南行。\n翠華搖搖行覆止，西出都門百餘里。\n六軍不發無奈何，宛轉蛾眉馬前死。\n花鈿委地無人收，翠翹金雀玉搔頭。\n君王掩面救不得，回看血淚相和流。\n黃埃散漫風蕭索，雲棧縈紆登劍閣。\n峨嵋山下少人行，旌旗無光日色薄。\n蜀江水碧蜀山青，聖主朝朝暮暮情。\n行宮見月傷心色，夜雨聞鈴腸斷聲。\n天旋地轉回龍馭，到此躊躇不能去。\n馬嵬坡下泥土中，不見玉顏空死處。\n君臣相顧盡沾衣，東望都門信馬歸。\n歸來池苑皆依舊，太液芙蓉未央柳。\n芙蓉如面柳如眉，對此如何不淚垂！\n春風桃李花開日，秋雨梧桐葉落時。\n西宮南內多秋草，落葉滿階紅不掃。\n梨園子弟白發新，椒房阿監青娥老。\n夕殿螢飛思悄然，孤燈挑盡未成眠。\n遲遲鐘鼓初長夜，耿耿星河欲曙天。\n鴛鴦瓦冷霜華重，翡翠衾寒誰與共？\n悠悠生死別經年，魂魄不曾來入夢。\n臨邛道士鴻都客，能以精誠致魂魄。\n為感君王輾轉思，遂教方士殷勤覓。\n排空馭氣奔如電，升天入地求之遍。\n上窮碧落下黃泉，兩處茫茫皆不見。\n忽聞海上有仙山，山在虛無縹緲間。\n樓閣玲瓏五雲起，其中綽約多仙子。\n中有一人字太真，雪膚花貌參差是。\n金闕西廂叩玉扃，轉教小玉報雙成。\n聞道漢家天子使，九華帳里夢魂驚。\n攬衣推枕起徘徊，珠箔銀屏迤邐開。\n雲鬢半偏新睡覺，花冠不整下堂來。\n風吹仙袂飄飄舉，猶似霓裳羽衣舞。\n玉容寂寞淚闌幹，梨花一枝春帶雨。\n含情凝睇謝君王，一別音容兩渺茫。\n昭陽殿里恩愛絕，蓬萊宮中日月長。\n回頭下望人寰處，不見長安見塵霧。\n唯將舊物表深情，鈿合金釵寄將去。\n釵留一股合一扇，釵擘黃金合分鈿。\n但教心似金鈿堅，天上人間會相見。\n臨別殷勤重寄詞，詞中有誓兩心知。\n七月七日長生殿，夜半無人私語時。\n在天願作比翼鳥，在地願為連理枝。\n天長地久有時盡，此恨綿綿無絕期！"
 },
 {
  "num": 72,
  "author": "白居易",
  "title": "琵琶行並序",
  "text": "元和十年，予左遷九江郡司馬。明年秋，送客湓浦口，聞船中夜彈琵琶者，聽其音\n，錚錚然有京都聲；問其人，本長安倡女，嘗學琵琶於穆曹二善才。年長色衰，委\n身為賈人婦。遂命酒，使快彈數曲，曲罷憫然。自敘少小時歡樂事，今漂淪憔悴，\n轉徙於江湖間。予出官二年恬然自安，感斯人言，是夕，始覺有遷謫意，因為長句\n歌以贈之，凡六百一十六言，命曰琵琶行。\n潯言江頭夜送客，楓葉荻花秋瑟瑟。\n主人下馬客在船，舉酒欲飲無管弦。\n醉不成歡慘將別，別時茫茫江浸月。\n忽聞水上琵琶聲，主人忘歸客不發。\n尋聲暗問彈者誰，琵琶聲停欲語遲。\n移船相近邀相見，添酒回燈重開宴。\n千呼萬喚始出來，猶抱琵琶半遮面。\n轉軸撥弦三兩聲，未成曲調先有情。\n弦弦掩抑聲聲思，似訴平生不得志。\n低眉信手續續彈，說盡心中無限事。\n輕攏慢撚抹覆挑，初為霓裳後六麽。\n大弦嘈嘈如急雨，小弦切切如私語。\n嘈嘈切切錯雜彈，大珠小珠落玉盤。\n間關鶯語花底滑，幽咽泉流水下灘。\n水泉冷澀弦凝絕，凝絕不通聲漸歇。\n別有幽愁暗恨生，此時無聲勝有聲。\n銀瓶乍破水漿迸，鐵騎突出刀槍鳴。\n曲終收撥當心畫，四弦一聲如裂帛。\n東船西舫悄無言，唯見江心秋月白。\n沈吟放撥插弦中，整頓衣裳起斂容。\n自言本是京城女，家在蝦蟆陵下住。\n十三學得琵琶成，名屬教坊第一部。\n曲罷曾教善才服，妝成每被秋娘妒。\n五陵年少爭纏頭，一曲紅綃不知數。\n鈿頭銀篦擊節碎，血色羅裙翻酒污。\n今年歡笑覆明年，秋月春風等閒度。\n弟走從軍阿姨死，暮去朝來顏色故。\n門前冷落車馬稀，老大嫁作商人婦。\n商人重利輕別離，前月浮梁買茶去。\n去來江口守空船，繞船月明江水寒。\n夜深忽夢少年事，夢啼妝淚紅闌幹。\n我聞琵琶已嘆息，又聞此語重唧唧。\n同是天涯淪落人，相逢何必曾相識！\n我從去年辭帝京，謫居臥病潯陽城。\n潯陽地僻無音樂，終歲不聞絲竹聲。\n住近湓江地低濕，黃蘆苦竹繞宅生。\n其間旦暮聞何物？杜鵑啼血猿哀鳴。\n春江花朝秋月夜，往往取酒還獨傾。\n豈無山歌與村笛，嘔啞嘲哳難為聽！\n今夜聞君琵琶語，如聽仙樂耳暫明。\n莫辭更坐彈一曲，為君翻作琵琶行。\n感我此言良久立，卻坐促弦弦轉急。\n淒淒不似向前聲，滿座重聞皆掩泣。\n座中泣下誰最多，江州司馬青衫濕！"
 },
 {
  "num": 73,
  "author": "李商隱",
  "title": "韓碑",
  "text": "元和天子神武姿，彼何人哉軒與羲。\n誓將上雪列聖恥，坐法宮中朝四夷。\n淮西有賊五十載，封狼生貙貙生羆。\n不據山河據平地，長戈利矛日可麾。\n帝得聖相相曰度，賊斫不死神扶持。\n腰懸相印作都統，陰風慘澹天王旗。\n愬武古通作牙爪，儀曹外郎載筆隨。\n行軍司馬智且勇，十四萬眾猶虎貔。\n入蔡縛賊獻太廟，功無與讓恩不訾。\n帝曰汝度功第一，汝從事愈宜為辭。\n愈拜稽首蹈且舞，金石刻畫臣能為。\n古者世稱大手筆，此事不系於職司。\n當仁自古有不讓，言訖屢頷天子頤。\n公退齋戒坐小閣，濡染大筆何淋漓！\n點竄堯典舜典字，塗改清廟生民詩。\n文成破體書在紙，清晨再拜鋪丹墀。\n表曰臣愈昧死上，詠神聖功書之碑。\n碑高三丈字如鬥，負以靈鰲蟠以螭。\n句奇語重喻者少，讒之天子言其私。\n長繩百尺拽碑倒，粗沙大石相磨治。\n公之斯文若元氣，先時已入人肝脾。\n湯盤孔鼎有述作，今無其器存其辭。\n嗚呼聖皇及聖相，相與烜赫流淳熙。\n公之斯文不示後，曷與三五相攀追。\n願書萬本誦萬過，口角流沫右手胝。\n傳之七十有二代，以為封禪玉檢明堂基。"
 },
 {
  "num": 74,
  "author": "高適",
  "title": "燕歌行並序",
  "text": "開元二十六年，客有從御史大夫張公出塞而還者，作燕歌行以示適，感征戍之事，\n因而和焉。\n漢家煙塵在東北，漢將辭家破殘賊。\n男兒本自重橫行，天子非常賜顏色。\n摐金伐鼓下榆關，旌旆逶迤碣石間。\n校尉羽書飛瀚海，單於獵火照狼山。\n山川蕭條極邊土，胡騎憑陵雜風雨。\n戰士軍前半死生，美人帳下猶歌舞。\n大漠窮秋塞草衰，孤城落日鬥兵稀。\n身當恩遇常輕敵，力盡關山未解圍。\n鐵衣遠戍辛勤久，玉筋應啼別離後。\n少婦城南欲斷腸，征人薊北空回首。\n邊庭飄搖那可度，絕域蒼茫更何有！\n殺氣三時作陣雲，寒聲一夜傳刁鬥。\n相看白刃血紛紛，死節從來豈顧勳？\n君不見沙場征戰苦，至今猶憶李將軍！"
 },
 {
  "num": 75,
  "author": "李頎",
  "title": "古從軍行",
  "text": "白日登山望烽火，黃昏飲馬傍交河。\n行人刁鬥風沙暗，公主琵琶幽怨多。\n野雲萬里無城郭，雨雪紛紛連大漠。\n胡雁哀鳴夜夜飛，胡兒眼淚雙雙落。\n聞道玉門猶被遮，應將性命逐輕車。\n年年戰骨埋荒外，空見葡萄入漢家。"
 },
 {
  "num": 76,
  "author": "王維",
  "title": "洛陽女兒行",
  "text": "洛陽女兒對門居，才可容顏十五餘。\n良人玉勒乘驄馬，侍女金盤膾鯉魚。\n畫閣朱樓盡相望，紅桃綠柳垂檐向。\n羅帷送上七香車，寶扇迎歸九華帳。\n狂夫富貴在青春，意氣驕奢劇季倫。\n自憐碧玉親教舞，不惜珊瑚持與人。\n春窗曙滅九微火，九微片片飛花瑣。\n戲罷曾無理曲時，妝成只是薰香坐。\n城中相識盡繁華，日夜經過趙李家。\n誰憐越女顏如玉，貧賤江頭自浣紗！"
 },
 {
  "num": 77,
  "author": "王維",
  "title": "老將行",
  "text": "少年十五二十時，步行奪得胡馬騎。\n射殺山中白額虎，肯數鄴下黃須兒！\n一身轉戰三千里，一劍曾當百萬師。\n漢兵奮迅如霹靂，虜騎崩騰畏蒺藜。\n衛青不敗由天幸，李廣無功緣數奇。\n自從棄置便衰朽，世事蹉跎成白首。\n昔時飛箭無全目，今日垂楊生左肘。\n路旁時賣故侯瓜，門前學種先生柳。\n蒼茫古木連窮巷，寥落寒山對虛牖。\n誓令疏勒出飛泉，不似潁川空使酒。\n賀蘭山下陣如雲，羽檄交馳日夕聞。\n節使三河募年少，詔書五道出將軍。\n試拂鐵衣如雪色，聊持寶劍動星文。\n願得燕弓射大將，恥令越甲鳴吾君。\n莫嫌舊日雲中守，猶堪一戰取功勳！"
 },
 {
  "num": 78,
  "author": "王維",
  "title": "桃源行",
  "text": "漁舟逐水愛山春，兩岸桃花夾古津。\n坐看紅樹不知遠，行盡青溪不見人。\n山口潛行始隈隩，山開曠望旋平陸。\n遙看一處攢雲樹，近入千家散花竹。\n樵客初傳漢姓名，居人未改秦衣服。\n居人共住武陵源，還從物外起田園。\n月明松下房櫳靜，日出雲中雞犬喧。\n驚聞俗客爭來集，競引還家問都邑。\n平明閭巷掃花開，薄暮漁樵乘水入。\n初因避地去人間，及至成仙遂不還。\n峽里誰知有人事？世中遙望空雲山。\n不疑靈境難聞見，塵心未盡思鄉縣。\n出洞無論隔山水，辭家終擬長遊衍。\n自謂經過舊不迷，安知峰壑今來變？\n當時只記入山深，青溪幾曲到雲林。\n春來遍是桃花水，不辨仙源何處尋。"
 },
 {
  "num": 79,
  "author": "李白",
  "title": "蜀道難",
  "text": "噫籲戲，危乎高哉！\n蜀道之難難於上青天！\n蠶叢及魚鳧，開國何茫然！\n爾來四萬八千歲，始與秦塞通人煙。\n西當太白有鳥道，可以橫絕峨眉巔。\n地崩山摧壯士死，然後天梯石棧方鉤連。\n上有六龍回日之高標，下有沖波逆折之回川。\n黃鶴之飛尚不得，猿猱欲度愁攀援。\n青泥何盤盤，百步九折縈巖巒。\n捫參歷井仰脅息，以手撫膺坐長嘆。\n問君西遊何時還？畏途巉巖不可攀！\n但見悲鳥號古木，雄飛雌從繞林間。\n又聞子規啼，夜月愁空山。\n蜀道之難難於上青天！使人聽此雕朱顏。\n連峰去天不盈尺，枯松倒掛倚絕壁。\n飛湍瀑流爭喧豗，砯崖轉石萬壑雷。\n其險也如此！\n嗟爾遠道之人，胡為乎來哉？\n劍閣崢嶸而崔嵬。\n一夫當關，萬夫莫開。\n所守或匪親，化為狼與豺。\n朝避猛虎，夕避長蛇。\n磨牙吮血，殺人如麻。\n錦城雖雲樂，不如早還家。\n蜀道之難難於上青天！側身西望常咨嗟！"
 },
 {
  "num": 80,
  "author": "李白",
  "title": "長相思二首之一",
  "text": "長相思，在長安。\n絡緯秋啼金井闌，微霜淒淒簟色寒。\n孤燈不明思欲絕，卷帷望月空長嘆。\n美人如花隔雲端。\n上有青冥之長天，下有淥水之波瀾。\n天長路遠魂飛苦，夢魂不到關山難。\n長相思，摧心肝！"
 },
 {
  "num": 81,
  "author": "李白",
  "title": "長相思二首之二",
  "text": "日色已盡花含煙，月明欲素愁不眠。\n趙瑟初停鳳凰柱，蜀琴欲奏鴛鴦弦。\n此曲有意無人傳，願隨春風寄燕然。\n憶君迢迢隔青天。\n昔日橫波目，今成流淚泉。\n不信妾腸斷，歸來看取明鏡前。"
 },
 {
  "num": 82,
  "author": "李白",
  "title": "行路難三首之一",
  "text": "金樽清酒鬥十千，玉盤珍羞值萬錢。\n停杯投箸不能食，拔劍四顧心茫然。\n欲渡黃河冰塞川，將登太行雪滿山。\n閒來垂釣碧溪上，忽覆乘舟夢日邊。\n行路難，行路難！多歧路，今安在？\n長風破浪會有時，直掛雲帆濟滄海。"
 },
 {
  "num": 83,
  "author": "李白",
  "title": "行路難三首之二",
  "text": "大道如青天，我獨不得出。\n羞逐長安社中兒，赤雞白狗賭梨栗。\n彈劍作歌奏苦聲，曳裾王門不稱情。\n淮陰市井笑韓信，漢朝公卿忌賈生。\n君不見，昔時燕家重郭隗，擁彗折節無嫌猜\n劇辛樂毅感恩分，輸肝剖膽效英才。\n昭王白骨縈蔓草，誰人更掃黃金台？\n行路難，歸去來！"
 },
 {
  "num": 84,
  "author": "李白",
  "title": "行路難三首之三",
  "text": "有耳莫洗潁川水，有口莫食首陽蕨。\n含光混世貴無名，何用孤高比雲月？\n吾觀自古賢達人，功成不退皆殞身。\n子胥既棄吳江上，屈原終投湘水濱。\n陸機雄才豈自保？李斯稅駕苦不早。\n華亭鶴唳詎可聞，上蔡蒼鷹何足道！\n君不見，吳中張翰稱達生，秋風忽憶江東行。\n且樂生前一杯酒，何須身後千載名！"
 },
 {
  "num": 85,
  "author": "李白",
  "title": "將進酒",
  "text": "君不見，黃河之水天上來，奔流到海不覆回。\n君不見，高堂明鏡悲白發，朝如青絲暮成雪。\n人生得意須盡歡，莫使金樽空對月！\n天生我材必有用，千金散盡還覆來。\n烹羊宰牛且為樂，會須一飲三百杯！\n岑夫子，丹丘生，將進酒，君莫停！\n與君歌一曲，請君為我側耳聽！\n鐘鼓饌玉不足貴，但願長醉不願醒！\n古來聖賢皆寂寞，惟有飲者留其名！\n陳王昔時宴平樂，鬥酒十千恣歡謔。\n主人何為言少錢？徑須沽取對君酌。\n五花馬，千金裘，呼兒將出換美酒，與爾同消萬古愁！"
 },
 {
  "num": 86,
  "author": "杜甫",
  "title": "兵車行",
  "text": "車轔轔，馬蕭蕭，行人弓箭各在腰。\n耶娘妻子走相送，塵埃不見鹹陽橋。\n牽衣頓足攔道哭，哭聲直上幹雲霄！\n道旁過者問行人，行人但雲點行頻。\n或從十五北防河，便至四十西營田。\n去時里正與裹頭，歸來頭白還戍邊！\n邊亭流血成海水，武皇開邊意未已。\n君不聞，漢家山東二百州，千村萬落生荊杞！\n縱有健婦把鋤犁，禾生隴畝無東西。\n況覆秦兵耐苦戰，被驅不異犬與雞。\n長者雖有問，役夫敢申恨？\n且如今年冬，未休關西卒。\n縣官急索租，租稅從何出？\n信知生男惡，反是生女好。\n生女猶得嫁比鄰，生男埋沒隨百草！\n君不見，青海頭，古來白骨無人收。\n新鬼煩冤舊鬼哭，天陰雨濕聲啾啾！"
 },
 {
  "num": 87,
  "author": "杜甫",
  "title": "麗人行",
  "text": "三月三日天氣新，長安水邊多麗人。\n態濃意遠淑且真，肌理細膩骨肉勻。\n繡羅衣裳照暮春，蹙金孔雀銀麒麟。\n頭上何所有？翠微盍葉垂鬢唇。\n背後何所見？珠壓腰衱穩稱身。\n就中雲幕椒房親，賜名大國虢與秦。\n紫駝之峰出翠釜，水精之盤行素鱗。\n犀箸饜飫久未下，鸞刀縷切空紛綸。\n黃門飛鞚不動塵，御廚絡繹送八珍。\n簫鼓哀吟感鬼神，賓從雜沓實要津。\n後來鞍馬何逡巡，當軒下馬入錦茵。\n楊花雪落覆白蘋，青鳥飛去銜紅巾。\n炙手可熱勢絕倫，慎莫近前丞相嗔！"
 },
 {
  "num": 88,
  "author": "杜甫",
  "title": "哀江頭",
  "text": "少陵野老吞生哭，春日潛行曲江曲。\n江頭宮殿鎖千門，細柳新蒲為誰綠？\n憶昔霓旌下南苑，苑中景物生顏色。\n昭陽殿里第一人，同輦隨君侍君側。\n輦前才人帶弓箭，白馬嚼嚙黃金勒。\n翻身向天仰射雲，一箭正墜雙飛翼。\n明眸皓齒今何在？血污遊魂歸不得！\n清渭東流劍閣深，去住彼此無消息。\n人生有情淚沾臆，江水江花豈終極？\n黃昏胡騎塵滿城，欲往城南望城北。"
 },
 {
  "num": 89,
  "author": "杜甫",
  "title": "哀王孫",
  "text": "長安城頭頭白烏，夜飛延秋門上呼。\n又向人家啄大屋，屋底達官走避胡。\n金鞭斷折九馬死，骨肉不待同馳驅。\n腰下寶玦青珊瑚，可憐王孫泣路隅！\n問之不肯道姓名，但道困苦乞為奴。\n已經百日竄荊棘，身上無有完肌膚。\n高帝子孫盡隆準，龍種自與常人殊。\n豺狼在邑龍在野，王孫善保千金軀。\n不敢長語臨交衢，且為王孫立斯須。\n昨夜東風吹血腥，東來橐駝滿舊都。\n朔方健兒好身手，昔何勇銳今何愚！\n竊聞天子已傳位，聖德北服南單於。\n花門剺面請雪恥，慎勿出口他人狙！\n哀哉王孫慎勿疏，五陵佳氣無時無。"
 },
 {
  "num": 90,
  "author": "唐玄宗",
  "title": "經鄒魯祭孔子而嘆之",
  "text": "夫子何為者，棲棲一代中。\n地猶鄹氏邑，宅即魯王宮。\n嘆鳳嗟身否？傷麟怨道窮。\n今看兩楹奠，當與夢時同。"
 },
 {
  "num": 91,
  "author": "張九齡",
  "title": "望月懷遠",
  "text": "海上生明月，天涯共此時。\n情人怨遙夜，竟夕起相思！\n滅燭憐光滿，披衣覺露滋。\n不堪盈手贈，還寢夢佳期。"
 },
 {
  "num": 92,
  "author": "王勃",
  "title": "送杜少府之任蜀州",
  "text": "城闕輔三秦，風煙望五津。\n與君離別意，同是宦遊人。\n海內存知己，天涯若比鄰。\n無為在歧路，兒女共沾巾。"
 },
 {
  "num": 93,
  "author": "駱賓王",
  "title": "在獄詠蟬並序",
  "text": "余禁所禁垣西，是法廳事也。有古槐數株焉，雖生意可知，同殷仲文之古樹，而聽\n訟斯在，即周召伯之甘棠。每至夕照低陰，秋蟬疏引，發聲幽息，有切嘗聞；豈人\n心異於曩時，將蟲響悲於前聽？嗟乎！聲以動容，德以象賢，故潔其身也，稟君子\n達人之高行；蛻其皮也，有仙都羽化之靈姿。候時而來，順陰陽之數；應節為變，\n審藏用之機。有目斯開，不以道昏而昧其視；有翼自薄，不以俗厚而易其真。吟喬\n樹之微風，韻資天縱；飲高秋之墜露，清畏人知。仆失路艱虞，遭時徽纆，\n不哀傷而自怨，未搖落而先衰。聞蟪蛄之流聲，悟平反之已奏；見螳螂之抱影，怯\n危機之未安。感而綴詩，貽諸知己。庶情沿物應，哀弱羽之飄零；道寄人知，憫餘\n聲之寂寞。非謂文墨，取代幽憂雲爾。\n西路蟬聲唱，南冠客思侵。\n那堪玄鬢影，來對白頭吟！\n露重飛難進，風多響易沈。\n無人信高潔，誰為表予心？"
 },
 {
  "num": 94,
  "author": "杜審言",
  "title": "和晉陵路丞早春遊望",
  "text": "獨有宦遊人，偏驚物候新。\n雲霞出海曙，梅柳渡江春。\n淑氣催黃鳥，晴光轉綠蘋。\n忽聞歌古調，歸思欲沾巾。"
 },
 {
  "num": 95,
  "author": "沈全期",
  "title": "雜詩",
  "text": "聞道黃龍戍，頻年不解兵。\n可憐閨里月，長在漢家營。\n少婦今春意，良人昨夜情。\n誰能將旗鼓，一為取龍城？"
 },
 {
  "num": 96,
  "author": "宋之問",
  "title": "題大庾嶺北驛",
  "text": "陽月南飛雁，傳聞至此回。\n我行殊未已，何日覆歸來？\n江靜潮初落，林昏瘴不開。\n明朝望鄉處，應見隴頭梅。"
 },
 {
  "num": 97,
  "author": "王灣",
  "title": "次北固山下",
  "text": "客路青山外，行舟綠水前。\n潮平兩岸闊，風正一帆懸。\n海日生殘夜，江春入舊年。\n鄉書何處達？歸雁洛陽邊。"
 },
 {
  "num": 98,
  "author": "常建",
  "title": "題破山寺後禪院",
  "text": "清晨入古寺，初日照高林。\n曲徑通幽處，禪房花木深。\n山光悅鳥性，潭影空人心。\n萬籟此俱寂，惟餘鐘磬音。"
 },
 {
  "num": 99,
  "author": "岑參",
  "title": "寄左省杜拾遺",
  "text": "聯步趨丹陛，分曹限紫微。\n曉隨天仗入，暮惹御香歸。\n白發悲花落，青雲羨鳥飛。\n聖朝無闕事，自覺諫書稀。"
 },
 {
  "num": 100,
  "author": "李白",
  "title": "贈孟浩然",
  "text": "吾愛孟夫子，風流天下聞。\n紅顏棄軒冕，白首臥松雲。\n醉月頻中聖，迷花不事君。\n高山安可仰，徒此挹清芬。\n第三章\n?唐詩300首 101-150"
 },
 {
  "num": 101,
  "author": "李白",
  "title": "渡荊門送別",
  "text": "渡遠荊門外，來從楚國遊。\n山隨平野盡，江入大荒流。\n月下飛天鏡，雲生結海樓。\n仍憐故鄉水，萬里送行舟。"
 },
 {
  "num": 102,
  "author": "李白",
  "title": "送友人",
  "text": "青山橫北郭，白水繞東城。\n此地一為別，孤蓬萬里征。\n浮雲遊子意，落日故人情。\n揮手自茲去，蕭蕭班馬鳴。"
 },
 {
  "num": 103,
  "author": "李白",
  "title": "聽蜀僧浚彈琴",
  "text": "蜀僧抱綠綺，西下峨眉峰。\n為我一揮手，如聽萬壑松。\n客心洗流水，餘響入霜鐘。\n不覺碧山暮，秋雲暗幾重。"
 },
 {
  "num": 104,
  "author": "李白",
  "title": "夜泊牛渚懷古",
  "text": "牛渚西江夜，青天無片雲。\n登舟望秋月，空憶謝將軍。\n余亦能高詠，斯人不可聞。\n明朝掛帆席，楓葉落紛紛。"
 },
 {
  "num": 105,
  "author": "杜甫",
  "title": "月夜",
  "text": "今夜鄜州月，閨中只獨看。\n遙憐小兒女，未解憶長安。\n香霧雲鬟濕，清輝玉臂寒。\n何時倚虛幌，雙照淚痕幹？"
 },
 {
  "num": 106,
  "author": "杜甫",
  "title": "春望",
  "text": "國破山河在，城春草木深。\n感時花濺淚，恨別鳥驚心。\n烽火連三月，家書抵萬金。\n白頭搔更短，渾欲不勝簪。"
 },
 {
  "num": 107,
  "author": "杜甫",
  "title": "春宿左省",
  "text": "花隱掖垣暮，啾啾棲鳥過。\n星臨萬戶動，月傍九霄多。\n不寢聽金鑰，因風想玉珂。\n明朝有封事，數問夜如何？"
 },
 {
  "num": 108,
  "author": "杜甫",
  "title": "至德二載甫自京金光門出，問道歸鳳翔。乾元初從左拾遺移華州掾。與親",
  "text": "故別，因出此門。有悲往事。"
 },
 {
  "num": 109,
  "author": "杜甫",
  "title": "月夜憶舍弟",
  "text": "戍鼓斷人行，秋邊一雁聲。\n露從今夜白，月是故鄉明。\n有弟皆分散，無家問死生。\n寄書長不達，況乃未休兵。"
 },
 {
  "num": 110,
  "author": "杜甫",
  "title": "天末懷李白",
  "text": "涼風起天末，君子意如何？\n鴻雁幾時到，江湖秋水多。\n文章憎命達，魑魅喜人過。\n應共冤魂語，投詩贈汨羅。"
 },
 {
  "num": 111,
  "author": "杜甫",
  "title": "奉濟驛重送嚴公四韻",
  "text": "遠送從此別，青山空覆情。\n幾時杯重把，昨夜月同行。\n列郡謳歌惜，三朝出入榮。\n將村獨歸處，寂寞養殘生。"
 },
 {
  "num": 112,
  "author": "杜甫",
  "title": "別房太尉墓",
  "text": "他鄉覆行役，駐馬別孤墳。\n近淚無幹土，低空有斷雲。\n對棋陪謝傅，把劍覓徐君。\n唯見林花落，鶯啼送客聞。"
 },
 {
  "num": 113,
  "author": "杜甫",
  "title": "旅夜書懷",
  "text": "細草微風岸，危檣獨夜舟。\n星垂平野闊，月湧大江流。\n名豈文章著？官應老病休。\n飄飄何所似，天地一沙鷗。"
 },
 {
  "num": 114,
  "author": "杜甫",
  "title": "登岳陽樓",
  "text": "昔聞洞庭水，今上岳陽樓。\n吳楚東南坼，乾坤日夜浮。\n親朋無一字，老病有孤舟。\n戎馬關山北，憑軒涕泗流。"
 },
 {
  "num": 115,
  "author": "王維",
  "title": "輞川閒居贈裴秀才迪",
  "text": "寒山轉蒼翠，秋水日潺湲。\n倚杖柴門外，臨風聽暮蟬。\n渡頭餘落日，墟里上孤煙。\n覆值接輿醉，狂歌五柳前。"
 },
 {
  "num": 116,
  "author": "王維",
  "title": "山居秋暝",
  "text": "空山新雨後，天氣晚來秋。\n明月松間照，清泉石上流。\n竹喧歸浣女，蓮動下漁舟。\n隨意春芳歇，王孫自可留。"
 },
 {
  "num": 117,
  "author": "王維",
  "title": "歸嵩山作",
  "text": "清川帶長薄，車馬去閒閒。\n流水如有意，暮禽相與還。\n荒城臨古渡，落日滿秋山。\n迢遞嵩高下，歸來且閉關。"
 },
 {
  "num": 118,
  "author": "王維",
  "title": "終南山",
  "text": "太乙近天都，連山接海隅。\n白雲回望合，青靄入看無。\n分野中峰變，陰晴眾壑殊。\n欲投人處宿，隔水問樵夫。"
 },
 {
  "num": 119,
  "author": "王維",
  "title": "酬張少府",
  "text": "晚年惟好靜，萬事不關心。\n自顧無長策，空知返舊林。\n松風吹解帶，山月照彈琴。\n君問窮通理，漁歌入浦深。"
 },
 {
  "num": 120,
  "author": "王維",
  "title": "過香積寺",
  "text": "不知香積寺，數里入雲峰。\n古木無人徑，深山何處鐘？\n泉聲咽危石，日色冷青松。\n薄暮空潭曲，安禪制毒龍。"
 },
 {
  "num": 121,
  "author": "王維",
  "title": "送梓州李使君",
  "text": "萬壑樹參天，千山響杜鵑。\n山中一夜雨，樹杪百重泉。\n漢女輸橦布，巴人訟芋田。\n文翁翻教授，不敢倚先賢。"
 },
 {
  "num": 122,
  "author": "王維",
  "title": "漢江臨眺",
  "text": "楚塞三湘接，荊門九派通。\n江流天地外，山色有無中。\n郡邑浮前浦，波瀾動遠空。\n襄陽好風日，留醉與山翁。"
 },
 {
  "num": 123,
  "author": "王維",
  "title": "終南別業",
  "text": "中歲頗好道，晚家南山陲。\n興來美獨往，勝事空自知。\n行到水窮處，坐看雲起時。\n偶然值林叟，談笑無還期。"
 },
 {
  "num": 124,
  "author": "孟浩然",
  "title": "望洞庭湖贈張丞相",
  "text": "八月湖水平，涵虛混太清。\n氣蒸雲夢澤，波撼岳陽城。\n欲濟無舟楫，端居恥聖明。\n坐觀垂釣者，空有羨魚情。"
 },
 {
  "num": 125,
  "author": "孟浩然",
  "title": "與諸子登峴山",
  "text": "人事有代謝，往來成古今。\n江山留勝跡，我輩覆登臨。\n水落魚梁淺，天寒夢澤深。\n羊公碑字在，讀罷淚沾襟。"
 },
 {
  "num": 126,
  "author": "孟浩然",
  "title": "清明日宴梅道士房",
  "text": "林臥愁春盡，開軒覽物華。\n忽逢青鳥使，邀入赤松家。\n丹竈初開火，仙桃正發花。\n童顏若可駐，何惜醉流霞！"
 },
 {
  "num": 127,
  "author": "孟浩然",
  "title": "歲暮歸南山",
  "text": "北闕休上書，南山歸敝廬。\n不才明主棄，多病故人疏。\n白發催年老，青陽逼歲除。\n永懷愁不寐，松月夜窗墟。"
 },
 {
  "num": 128,
  "author": "孟浩然",
  "title": "過故人莊",
  "text": "故人具雞黍，邀我至田家。\n綠樹村邊合，青山郭外斜。\n開軒面場圃，把酒話桑麻。\n待到重陽日，還來就菊花。"
 },
 {
  "num": 129,
  "author": "孟浩然",
  "title": "秦中感秋寄遠上人",
  "text": "一丘嘗欲臥，三徑苦無資。\n北土非吾願，東林懷我師。\n黃金燃桂盡，壯志逐年衰。\n日夕涼風至，聞蟬但益悲。"
 },
 {
  "num": 130,
  "author": "孟浩然",
  "title": "宿桐廬江寄廣陵舊遊",
  "text": "山暝聽猿愁，滄江急夜流。\n風鳴兩岸葉，月照一孤舟。\n建德非吾土，維揚憶舊遊。\n還將兩行淚，遙寄海西頭。"
 },
 {
  "num": 131,
  "author": "孟浩然",
  "title": "留別王侍御維",
  "text": "寂寂竟何待，朝朝空自歸。\n欲尋芳草去，惜與故人違。\n當路誰相假，知音世所稀。\n只應守寂寞，還掩故園扉。"
 },
 {
  "num": 132,
  "author": "孟浩然",
  "title": "早寒江上有懷",
  "text": "木落雁南渡，北風江上寒。\n我家襄水曲，遙隔楚雲端。\n鄉淚客中盡，孤帆天際看。\n迷津欲有問，平海夕漫漫。"
 },
 {
  "num": 133,
  "author": "劉長卿",
  "title": "秋日登吳公台上寺遠眺",
  "text": "古台搖落後，秋日望鄉心。\n野寺人來少，雲峰水隔深。\n夕陽依舊壘，寒磬滿空林。\n惆悵南朝事，長江獨至今。"
 },
 {
  "num": 134,
  "author": "劉常卿",
  "title": "送李中丞歸漢陽別業",
  "text": "流落征南將，曾驅十萬師。\n罷歸無舊業，老去戀明時。\n獨立三邊靜，輕生一劍知。\n茫茫江漢上，日暮覆何之。"
 },
 {
  "num": 135,
  "author": "劉長卿",
  "title": "餞別王十一南遊",
  "text": "望君煙水闊，揮手淚沾巾。\n飛鳥沒何處，青山空向人。\n長江一帆遠，落日五湖春。\n誰見汀洲上，相思愁白蘋？"
 },
 {
  "num": 136,
  "author": "劉長卿",
  "title": "尋南溪常山道人隱居",
  "text": "一路經行處，莓苔見履痕。\n白雲依靜渚，春草閉閒門。\n過雨看松色，隨山到水源。\n溪花與禪意，相對亦忘言。"
 },
 {
  "num": 137,
  "author": "劉長卿",
  "title": "新年作",
  "text": "鄉心新歲切，天畔獨潸然。\n老至居人下，春歸在客先。\n嶺猿同旦暮，江柳共風煙。\n已似長沙傅，從今又幾年？"
 },
 {
  "num": 138,
  "author": "錢起",
  "title": "送僧歸日本",
  "text": "上國隨緣住，來途若夢行。\n浮天滄海遠，去世法舟輕。\n水月通禪寂，魚龍聽梵聲。\n惟憐一燈影，萬里眼中明。"
 },
 {
  "num": 139,
  "author": "錢起",
  "title": "谷口書齋寄楊補闕",
  "text": "泉壑帶茅茨，雲霞生薜帷。\n竹憐新雨後，山愛夕陽時。\n閒鷺棲常早，秋花落更遲。\n家童掃蘿徑，昨與故人期。"
 },
 {
  "num": 140,
  "author": "韋應物",
  "title": "淮上喜會梁川故人",
  "text": "江漢曾為客，相逢每醉還。\n浮雲一別後，流水十年間。\n歡笑情如舊，蕭疏鬢已斑。\n何因北歸去，淮上對秋山。"
 },
 {
  "num": 141,
  "author": "韋應物",
  "title": "賦得暮雨送李胄",
  "text": "楚江微雨里，建業暮鐘時。\n漠漠帆來重，冥冥鳥去遲。\n海門深不見，浦樹遠含滋。\n相送情無限，沾襟比散絲。"
 },
 {
  "num": 142,
  "author": "韓翃",
  "title": "酬程延秋夜即事見贈",
  "text": "長簟迎風早，空城澹月華。\n星河秋一雁，砧杵夜千家。\n節候看應晚，心期臥亦賒。\n向來吟秀句，不覺已鳴鴉。"
 },
 {
  "num": 143,
  "author": "劉脊虛",
  "title": "闕題",
  "text": "道由白雲盡，春與青溪長。\n時有落花至，遠隋流水香。\n閒門向山路，深柳讀書堂。\n幽映每白日，清輝照衣裳。"
 },
 {
  "num": 144,
  "author": "戴叔倫",
  "title": "江鄉故人偶集客舍",
  "text": "天秋月又滿，城闕夜千重。\n還作江南會，翻疑夢里逢。\n風枝驚暗鵲，露草覆寒蟲。\n羈旅長堪醉，相留畏曉鐘。"
 },
 {
  "num": 145,
  "author": "盧綸",
  "title": "李端公",
  "text": "故關衰草遍，離別正堪悲！\n路出寒雲外，人歸暮雪時。\n少孤為客早，多難識君遲。\n掩淚空相向，風塵何處期？"
 },
 {
  "num": 146,
  "author": "李益",
  "title": "喜見外弟又言別",
  "text": "十年離亂後，長大一相逢。\n問姓驚初見，稱名憶舊容。\n別來滄海事，語罷暮天鐘。\n明日巴陵道，秋山又幾重。"
 },
 {
  "num": 147,
  "author": "司空曙",
  "title": "雲陽館與韓紳宿別",
  "text": "故人江海別，幾度隔山川。\n乍見翻疑夢，相悲各問年。\n孤燈寒照雨，深竹暗浮煙。\n更有明朝恨，離杯惜共傳。"
 },
 {
  "num": 148,
  "author": "司空曙",
  "title": "喜外弟盧綸見宿",
  "text": "靜夜四無鄰，荒居舊業貧。\n雨中黃葉樹，燈下白頭人。\n以我獨沈久，愧君相訪頻。\n平生自有分，況是蔡家親！"
 },
 {
  "num": 149,
  "author": "司空曙",
  "title": "賊平後送人北歸",
  "text": "世亂同南去，時清獨北還。\n他鄉生白發，舊國見青山。\n曉月過殘壘，繁星宿故關。\n寒禽與衰草，處處伴愁顏。"
 },
 {
  "num": 150,
  "author": "劉禹錫",
  "title": "蜀先主廟",
  "text": "天地英雄氣，千秋尚凜然！\n勢分三足鼎，業覆五銖錢。\n得相能開國，生兒不象賢。\n淒涼蜀故妓，來舞魏宮前。\n第四章\n?\n唐詩300首 151-200"
 },
 {
  "num": 151,
  "author": "張籍",
  "title": "沒蕃故人",
  "text": "前年伐月支，城下沒全師。\n蕃漢斷消息，死生長別離。\n無人收廢帳，歸馬識殘旗。\n欲祭疑君在，天涯哭此時。"
 },
 {
  "num": 152,
  "author": "白居易",
  "title": "賦得古原草送別",
  "text": "離離原上草，一歲一枯榮。\n野火燒不盡，春風吹又生。\n遠芳侵古道，晴翠接荒城。\n又送王孫去，萋萋滿別情。"
 },
 {
  "num": 153,
  "author": "杜牧",
  "title": "旅宿",
  "text": "旅館無良伴，凝情自悄然。\n寒燈思舊事，斷雁警愁眠。\n遠夢歸侵曉，家書到隔年。\n滄江好煙月，門系釣魚船。"
 },
 {
  "num": 154,
  "author": "許渾",
  "title": "秋日赴闕題潼關驛樓",
  "text": "紅葉晚蕭蕭，長亭酒一瓢。\n殘雲歸太華，疏雨過中條。\n樹色隨山迥，河聲入海遙。\n帝鄉明日到，猶自夢漁樵。"
 },
 {
  "num": 155,
  "author": "許渾",
  "title": "早秋",
  "text": "遙夜泛清瑟，西風生翠蘿。\n殘螢棲玉露，早雁拂銀河。\n高樹曉還密，遠山晴更多。\n淮南一葉下，自覺老煙波。"
 },
 {
  "num": 156,
  "author": "李商隱",
  "title": "蟬",
  "text": "本以高難飽，徒勞恨費聲。\n五更疏欲斷，一樹碧無情。\n薄宦梗猶泛，故園蕪已平。\n煩君最相警，我亦舉家清。"
 },
 {
  "num": 157,
  "author": "李商隱",
  "title": "風雨",
  "text": "淒涼寶劍篇，羈泊欲窮年。\n黃葉仍風雨，青樓自管弦。\n新知遭薄俗，舊好隔良緣。\n心斷新豐酒，銷愁鬥幾千。"
 },
 {
  "num": 158,
  "author": "李商隱",
  "title": "落花",
  "text": "高閣客竟去，小園花亂飛。\n參差連曲陌，迢遞送斜暉。\n腸斷未忍掃，眼穿仍欲歸。\n芳心向春盡，所得是沾衣。"
 },
 {
  "num": 159,
  "author": "李商隱",
  "title": "涼思",
  "text": "客去波平檻，蟬休露滿枝。\n永懷當此節，倚立自移時。\n北鬥兼春遠，南陵寓使遲。\n天涯占夢數，疑誤有新知。"
 },
 {
  "num": 160,
  "author": "李商隱",
  "title": "北青蘿",
  "text": "殘陽西入崦，茅屋訪孤僧。\n落葉人何在？寒雲路幾層？\n獨敲初夜磬，閒倚一枝藤。\n世界微塵里，吾寧愛與憎。"
 },
 {
  "num": 161,
  "author": "溫庭筠",
  "title": "送人東遊",
  "text": "荒戍落黃葉，浩然離故關。\n高風漢陽渡，初日郢門山。\n江上幾人在？天涯孤棹還。\n何當重相見，樽酒慰離顏？"
 },
 {
  "num": 162,
  "author": "馬戴",
  "title": "灞上秋居",
  "text": "灞原風雨定，晚見雁行頻。\n落葉他鄉樹，寒燈獨夜人。\n空園白露滴，孤壁野僧鄰。\n寄臥郊扉久，何年致此身？"
 },
 {
  "num": 163,
  "author": "馬戴",
  "title": "楚江懷古",
  "text": "露氣寒光集，微陽下楚丘。\n猿啼洞庭樹，人在木蘭舟。\n廣澤生明月，蒼山夾亂流。\n雲中君不見，竟夕自悲秋。"
 },
 {
  "num": 164,
  "author": "張喬",
  "title": "書邊事",
  "text": "調角斷清秋，征人倚戍樓。\n春風對青冢，白日落梁州。\n大漠無兵阻，窮邊有客遊。\n蕃情似此水，長願向南流。"
 },
 {
  "num": 165,
  "author": "崔塗",
  "title": "巴山道中除夜有懷",
  "text": "迢遞三巴路，羈危萬里身。\n亂山殘雪夜，孤獨異鄉春。\n漸與骨肉遠，轉於僮仆親。\n那堪正飄泊，明日歲華新。"
 },
 {
  "num": 166,
  "author": "崔塗",
  "title": "孤雁",
  "text": "幾行歸塞盡，片影獨何之？\n暮雨相呼失，寒塘欲下遲。\n渚雲低暗渡，關月冷相隨。\n未必逢矰繳，孤飛自可疑。"
 },
 {
  "num": 167,
  "author": "杜荀鶴",
  "title": "春宮怨",
  "text": "早被嬋娟誤，欲妝臨鏡慵。\n承恩不在貌，教妾若為容。\n風暖鳥聲碎，日高花影重。\n年年越溪女，相憶采芙蓉。"
 },
 {
  "num": 168,
  "author": "韋莊",
  "title": "章台夜思",
  "text": "清瑟怨遙夜，繞弦風雨哀。\n孤燈聞楚角，殘月下章台。\n芳草已雲暮，故人殊未來。\n鄉書不可寄，秋雁又南回。"
 },
 {
  "num": 169,
  "author": "僧皎然",
  "title": "尋陸鴻漸不遇",
  "text": "移家雖帶郭，野徑入桑麻。\n近種籬邊菊，秋來未著花。\n扣門無犬吠，欲去問西家。\n報到山中去，歸來每日斜。"
 },
 {
  "num": 170,
  "author": "崔顥",
  "title": "黃鶴樓",
  "text": "昔人已乘黃鶴去，此地空餘黃鶴樓。\n黃鶴一去不覆返，白雲千載空悠悠。\n晴川歷歷漢陽樹，芳草萋萋鸚鵡洲。\n日暮鄉關何處是，煙波江上使人愁。"
 },
 {
  "num": 171,
  "author": "崔顥",
  "title": "行經華陰",
  "text": "迢峣太華俯鹹京，天外三峰削不成。\n武帝祠前雲欲散，仙人掌上雨初晴。\n河山北枕秦關險，驛樹西連漢畤平。\n借問路傍名利客，無如此處學長生。"
 },
 {
  "num": 172,
  "author": "祖詠",
  "title": "望薊門",
  "text": "燕台一去客心驚，簫鼓喧喧漢將營。\n萬里寒光生積雪，三邊曙色動危旌。\n沙場烽火侵胡月，海畔雲山擁薊城。\n少小雖非投筆吏，論功還欲請長纓。"
 },
 {
  "num": 173,
  "author": "李頎",
  "title": "送魏萬之京",
  "text": "朝聞遊子唱驪歌，昨夜微霜初度河。\n鴻雁不堪愁里聽，雲山況是客中過。\n關城樹色催寒近，御苑砧聲向晚多。\n莫見長安行樂處，空令歲月易蹉跎。"
 },
 {
  "num": 174,
  "author": "崔曙",
  "title": "九日登望仙台呈劉明府",
  "text": "漢文皇帝有高台，此日登臨曙色開。\n三晉雲山皆北向，二陵風雨自東來。\n關門令尹誰能識？河上仙翁去不回。\n且欲竟尋彭澤宰，陶然共醉菊花杯。"
 },
 {
  "num": 176,
  "author": "高適",
  "title": "送李少府貶峽中王少府貶長沙",
  "text": "嗟君此別意何如？駐馬銜杯問謫居。\n巫峽啼猿數行淚，衡陽歸雁幾封書。\n青楓江上秋帆遠，白帝城邊古木疏。\n聖代即今多雨露，暫時分手莫躊躇。"
 },
 {
  "num": 177,
  "author": "岑參",
  "title": "奉和中書舍人賈至早朝大明宮",
  "text": "雞鳴紫陌曙光寒，鶯囀皇州春色闌。\n金闕曉鐘開萬戶，玉階仙仗擁千官。\n花迎劍佩星初落，柳拂旌旗露未幹。\n獨有鳳凰池上客，陽春一曲和皆難。"
 },
 {
  "num": 178,
  "author": "王維",
  "title": "和賈舍人早朝大明宮之作",
  "text": "絳幘雞人送曉籌，尚衣方進翠雲裘。\n九天閶闔開宮殿，萬國衣冠拜冕旒。\n日色才臨仙掌動，香煙欲傍袞龍浮。\n朝罷須裁五色詔，佩聲歸向鳳池頭。"
 },
 {
  "num": 179,
  "author": "王維",
  "title": "奉和聖制從蓬萊向興慶閣道中留春雨中春望之作應制",
  "text": "渭水自縈秦塞曲，黃山舊繞漢宮斜。\n鑾輿迥出千門柳，閣道回看上苑花。\n雲里帝城雙鳳闕，雨中春樹萬人家。\n為乘陽氣行時令，不是宸遊玩物華。"
 },
 {
  "num": 180,
  "author": "王維",
  "title": "積雨輞川莊作",
  "text": "積雨空林煙火遲，蒸藜炊黍餉東菑。\n漠漠水田飛白鷺，陰陰夏木囀黃鸝。\n山中習靜觀朝槿，松下清齋折露葵。\n野老與人爭席罷，海鷗何事更相疑。"
 },
 {
  "num": 181,
  "author": "王維",
  "title": "酬郭給事",
  "text": "洞門高閣靄餘輝，桃李陰陰柳絮飛。\n禁里疏鐘官舍晚，省中啼鳥吏人稀。\n晨搖玉佩趨金殿，夕奉天書拜瑣闈。\n強欲從君無那老，將因臥病解朝衣。"
 },
 {
  "num": 182,
  "author": "杜甫",
  "title": "蜀相",
  "text": "丞相祠堂何處尋？錦官城外柏森森。\n映階碧草自春色，隔葉黃鸝空好音。\n三顧頻煩天下計，兩朝開濟老臣心。\n出師未捷身先死，長使英雄淚滿襟！"
 },
 {
  "num": 183,
  "author": "杜甫",
  "title": "客至",
  "text": "舍南舍北皆春水，但見群鷗日日來。\n花徑不曾緣客掃，蓬門今始為君開。\n盤飧市遠無兼味，樽酒家貧只舊醅。\n肯與鄰翁相對飲，隔籬呼取盡餘杯！"
 },
 {
  "num": 184,
  "author": "杜甫",
  "title": "野望",
  "text": "西山白雪三城戍，南浦清江萬里橋。\n海內風塵諸弟隔，天涯涕淚一身遙。\n唯將遲暮供多病，未有涓埃答聖朝。\n跨馬出郊時極目，不堪人事日蕭條！"
 },
 {
  "num": 185,
  "author": "杜甫",
  "title": "聞官軍收河南河北",
  "text": "劍外忽傳收薊北，初聞涕淚滿衣裳。\n卻看妻子愁何在，漫卷詩書喜欲狂。\n白日放歌須縱酒，青春作伴好還鄉！\n即從巴峽穿巫峽，便下襄陽向洛陽。"
 },
 {
  "num": 186,
  "author": "杜甫",
  "title": "登高",
  "text": "風急天高猿嘯哀，渚清沙白鳥飛回。\n無邊落木蕭蕭下，不盡長江滾滾來。\n萬里悲秋常作客，百年多病獨登台。\n艱難苦恨繁霜鬢，潦倒新停濁酒杯。"
 },
 {
  "num": 187,
  "author": "杜甫",
  "title": "登樓",
  "text": "花近高樓傷客心，萬方多難此登臨。\n錦江春色來天地，玉壘浮雲變古今。\n北極朝庭終不改，西山寇盜莫相侵！\n可憐後主還祠廟，日暮聊為梁父吟。"
 },
 {
  "num": 188,
  "author": "杜甫",
  "title": "宿府",
  "text": "清秋幕府井梧寒，獨宿江城蠟炬殘。\n永夜角聲悲自語，中天月色好誰看？\n風塵荏苒音書絕，關塞蕭條行陸難。\n已忍伶俜十年事，強移棲息一枝安。"
 },
 {
  "num": 189,
  "author": "杜甫",
  "title": "閣夜",
  "text": "歲暮陰陽催短景，天涯霜雪霽寒霄。\n五更鼓角聲悲壯，三峽星河影動搖。\n野哭千家聞戰伐，夷歌數處起漁樵。\n臥龍躍馬終黃土，人事音書漫寂寥。"
 },
 {
  "num": 190,
  "author": "杜甫",
  "title": "詠懷古跡五首之一",
  "text": "支離東北風塵際，漂泊西南天地間。\n三峽樓台淹日月，五溪衣服共雲山。\n羯胡事主終無賴，詞客哀時且未還。\n庾信平生最蕭瑟，暮年詩賦動江關。"
 },
 {
  "num": 191,
  "author": "杜甫",
  "title": "詠懷古跡五首之二",
  "text": "搖落深知宋玉悲，風流儒雅亦吾師。\n悵望千秋一灑淚，蕭條異代不同時。\n江山故宅空文藻，雲雨荒台豈夢思！\n最是楚宮俱泯滅，舟人指點到今疑。"
 },
 {
  "num": 192,
  "author": "杜甫",
  "title": "詠懷古跡五首之三",
  "text": "群山萬壑赴荊門，生長明妃尚有村。\n一去紫台連朔漠，獨留青冢向黃昏。\n畫圖省識春風面，環佩空歸月下魂。\n千載琵琶作胡語，分明怨恨曲中論。"
 },
 {
  "num": 193,
  "author": "杜甫",
  "title": "詠懷古跡五首之四",
  "text": "蜀主征吳幸三峽，崩年亦在永安宮。\n翠華想像空山里，玉殿虛無野寺中。\n古廟杉松巢水鶴，歲時伏臘走村翁。\n武侯祠屋常鄰近，一體君臣祭祀同。"
 },
 {
  "num": 194,
  "author": "杜甫",
  "title": "詠懷古跡五首之五",
  "text": "諸葛大名垂宇宙，宗臣遺像肅清高。\n三分割據紆籌策，萬古雲霄一羽毛。\n伯仲之間見伊呂，指揮若定失蕭曹。\n運移漢祚終難覆，志決身殲軍務勞。"
 },
 {
  "num": 195,
  "author": "劉長卿",
  "title": "江州重別薛六柳八二員外",
  "text": "生涯豈料承優詔？世事空知學醉歌。\n江上月明胡雁過，淮南木落楚山多。\n寄身且喜滄洲近，顧影無如白發何！\n今日龍鐘人共老，愧君猶遣慎風波。"
 },
 {
  "num": 196,
  "author": "劉長卿",
  "title": "長沙過賈誼宅",
  "text": "三年謫宦此棲遲，萬古惟留楚客悲。\n秋草獨尋人去後，寒林空見日斜時。\n漢文有道恩猶薄，湘水無情吊豈知？\n寂寂江山搖落處，憐君何事到天涯！"
 },
 {
  "num": 197,
  "author": "劉長卿",
  "title": "自夏口至鸚洲夕望岳陽寄源中丞",
  "text": "汀洲無浪覆無煙，楚客相思益渺然。\n漢口夕陽斜渡鳥，洞庭秋水遠連天。\n孤城背嶺寒吹角，獨戍臨江夜泊船。\n賈誼上書憂漢室，長沙謫去古今憐。"
 },
 {
  "num": 198,
  "author": "錢起",
  "title": "贈闕下裴舍人",
  "text": "二月黃鸝飛上林，春城紫禁曉陰陰。\n長樂鐘聲花外盡，龍池柳色雨中深。\n陽和不散窮途恨，霄漢長懷捧日心。\n獻賦十年猶未遇，羞將白發對華簪。"
 },
 {
  "num": 199,
  "author": "韋應物",
  "title": "寄李儋元錫",
  "text": "去年花里逢君別，今日花開又一年。\n世事茫茫難自料，春愁黯黯獨成眠。\n身多疾病思田里，邑有流亡愧俸錢。\n聞道欲來相問訊，西樓望月幾回圓？"
 },
 {
  "num": 200,
  "author": "韓翃",
  "title": "同題仙遊觀",
  "text": "仙台初見五城樓，風物淒淒宿雨收。\n山色遙連秦樹晚，砧聲近報漢宮秋。\n疏松影落空壇靜，細草香閒小洞幽。\n何用別尋方外去，人間亦自有丹丘！\n第五章\n?唐詩300首 201-250"
 },
 {
  "num": 201,
  "author": "皇甫冉",
  "title": "春思",
  "text": "鶯啼燕語報新年，馬邑龍堆路幾千。\n家住層城鄰漢苑，心隨明月到胡天。\n機中錦字論長恨，樓上花枝笑獨眠。\n為問天戎竇車騎，何時返旆勒燕然？"
 },
 {
  "num": 202,
  "author": "盧綸",
  "title": "晚次鄂州",
  "text": "雲開遠見漢陽城，猶是孤帆一日程。\n估客晝眠知浪靜，舟人夜語覺潮生。\n三湘愁鬢逢秋色，萬里歸心對月明。\n舊業已隨征戰盡，更堪江上鼓鼙聲。"
 },
 {
  "num": 203,
  "author": "柳宗元",
  "title": "登柳州城樓寄漳汀封連四州刺史",
  "text": "城上高樓接大荒，海天愁思正茫茫。\n驚風亂飐芙蓉水，密雨斜侵薜荔墻。\n嶺樹重遮千里目，江流曲似九回腸。\n共來百越文身地，猶自音書滯一鄉。"
 },
 {
  "num": 204,
  "author": "劉禹錫",
  "title": "西塞山懷古",
  "text": "王浚樓船下益州，金陵王氣黯然收。\n千尋鐵鎖沈江底，一片降幡出石頭。\n人世幾回傷往事？山形依舊枕寒流。\n從今四海為家日，故壘蕭蕭蘆荻秋。"
 },
 {
  "num": 205,
  "author": "元稹",
  "title": "遣悲懷三首之一",
  "text": "謝公最小偏憐女，自嫁黔婁百事乖。\n顧我無衣搜藎篋，泥他沽酒拔金釵。\n野蔬充膳甘長藿，落葉添薪仰古槐。\n今日俸錢過十萬，與君營奠覆營齋。"
 },
 {
  "num": 206,
  "author": "元稹",
  "title": "遣悲懷三首之二",
  "text": "昔日戲言身後事，今朝都到眼前來。\n衣裳已施行看盡，針線猶存未忍開。\n尚想舊情憐婢仆，也曾因夢送錢財。\n誠知此恨人人有，貧賤夫妻百事哀。"
 },
 {
  "num": 207,
  "author": "元稹",
  "title": "遣悲懷三首之三",
  "text": "閒坐悲君亦自悲，百年都是幾多時？\n鄧攸無子尋知命，潘岳悼亡猶費詞。\n同穴窅冥何所望，他生緣會更難期。\n惟將終夜長開眼，報答平生未展眉。"
 },
 {
  "num": 208,
  "author": "白居易",
  "title": "自河南經亂，關內阻饑，兄弟離散，各在一處。因望月有感，聊書所懷",
  "text": "，寄上浮梁大兄，於潛七兄，烏江十五兄，兼示符離及下邽弟妹。"
 },
 {
  "num": 209,
  "author": "李商隱",
  "title": "錦瑟",
  "text": "錦瑟無端五十弦，一弦一柱思華年。\n莊生曉夢迷蝴蝶，望帝春心托杜鵑。\n滄海月明珠有淚，藍田日暖玉生煙。\n此情可待成追憶，只是當時已惘然。"
 },
 {
  "num": 210,
  "author": "李商隱",
  "title": "無題",
  "text": "昨夜星辰昨夜風，畫樓西畔桂堂東。\n身無彩鳳雙飛翼，心有靈犀一點通。\n隔座送鉤春酒暖，分曹射覆蠟燈紅。\n嗟余聽鼓應官去，走馬蘭台類轉蓬。"
 },
 {
  "num": 211,
  "author": "李商隱",
  "title": "隋宮",
  "text": "紫泉宮殿鎖煙霞，欲取蕪城作帝家。\n玉璽不緣歸日角，錦帆應是到天涯。\n於今腐草無螢火，終古垂楊有暮鴉。\n地下若逢陳後主，豈宜重問後庭花？"
 },
 {
  "num": 212,
  "author": "李商隱",
  "title": "無題二首之一",
  "text": "來是空言去絕蹤，月斜樓上五更鐘。\n夢為遠別啼難喚，書被催成墨未濃。\n蠟照半籠金翡翠，麝熏微度繡芙蓉。\n劉郎已恨蓬山遠，更隔蓬山一萬重。"
 },
 {
  "num": 213,
  "author": "李商隱",
  "title": "無題二首之二",
  "text": "颯颯東風細雨來，芙蓉塘外有輕雷。\n金蟾嚙鎖燒香入，玉虎牽絲汲井回。\n賈氏窺簾韓掾少，宓妃留枕魏王才。\n春心莫共花爭發，一寸相思一寸灰。"
 },
 {
  "num": 214,
  "author": "李商隱",
  "title": "籌筆驛",
  "text": "猿鳥猶疑畏簡書，風雲常為護儲胥。\n徒令上將揮神筆，終見降王走傳車。\n管樂有才原不忝，關張無命欲何如。\n他年錦里經祠廟，梁父吟成恨有餘。"
 },
 {
  "num": 215,
  "author": "李商隱",
  "title": "無題",
  "text": "相見時難別亦難，東風無力百花殘。\n春蠶到死絲方盡，蠟炬成灰淚始幹。\n曉鏡但愁雲鬢改，夜吟應覺月光寒。\n蓬萊此去無多路，青鳥殷勤為探看。"
 },
 {
  "num": 216,
  "author": "李商隱",
  "title": "春雨",
  "text": "悵臥新春白袷衣，白門寥落意多違。\n紅樓隔雨相望冷，珠箔飄燈獨自歸。\n遠路應悲春晼晚，殘宵猶得夢依稀。\n玉珰緘劄何由達，萬里雲羅一雁飛。 "
 },
 {
  "num": 217,
  "author": "李商隱",
  "title": "無題二首之一",
  "text": "鳳尾香羅薄幾重，碧文圓頂夜深縫。\n扇裁月魄羞難掩，車走雷聲語未通。\n曾是寂寥金燼暗，斷無消息石榴紅。\n斑騅只系垂楊岸，何處西南任好風？"
 },
 {
  "num": 218,
  "author": "李商隱",
  "title": "無題二首之二",
  "text": "重帷深下莫愁堂，臥後清宵細細長。\n神女生涯原是夢，小姑居處本無郎。\n風波不信菱枝弱，月露誰教桂葉香？\n直道相思了無益，未妨惆悵是清狂。"
 },
 {
  "num": 219,
  "author": "溫庭筠",
  "title": "利洲南渡",
  "text": "澹然空水對斜暉，曲島蒼茫接翠微。\n波上馬嘶看棹去，柳邊人歇待船歸。\n數叢沙草群鷗散，萬頃江田一鷺飛。\n誰解乘舟尋範蠡，五湖煙水獨忘機？"
 },
 {
  "num": 220,
  "author": "溫庭筠",
  "title": "蘇武廟",
  "text": "蘇武魂銷漢使前，古祠高樹兩茫然。\n雲邊雁斷胡天月，隴上羊歸塞草煙。\n回日樓台非甲帳，去時冠劍是丁年。\n茂陵不見封侯印，空向秋波哭逝川。"
 },
 {
  "num": 221,
  "author": "薛逢",
  "title": "宮詞",
  "text": "十二樓中盡曉妝，望仙樓上望君王。\n鎖銜金獸連環冷，水滴銅龍晝漏長。\n雲髻罷梳還對鏡，羅衣欲換更添香。\n遙窺正殿簾開處，袍褲宮人掃御床。"
 },
 {
  "num": 222,
  "author": "秦韜玉",
  "title": "貧女",
  "text": "蓬門未識綺羅香，擬托良媒益自傷。\n誰愛風流高格調？共憐時世儉梳妝。\n敢將十指誇針巧，不把雙眉鬥畫長。\n苦恨年年壓金線，為他人作嫁衣裳。"
 },
 {
  "num": 223,
  "author": "沈全期",
  "title": "古意呈補闕喬知之",
  "text": "盧家少婦郁金香，海燕雙棲玳瑁梁。\n九月寒砧催木葉，十年征戍憶遼陽。\n白狼河北音書斷，丹鳳城南秋夜長。\n誰為含愁獨不見，更教明月照流黃？"
 },
 {
  "num": 224,
  "author": "王維",
  "title": "鹿柴",
  "text": "空山不見人，但聞人語響。\n返景入深林，覆照青苔上。"
 },
 {
  "num": 225,
  "author": "王維",
  "title": "竹里館",
  "text": "獨坐幽篁里，彈琴覆長嘯。\n深林人不知，明月來相照。"
 },
 {
  "num": 226,
  "author": "王維",
  "title": "送別",
  "text": "山中相送罷，日暮掩柴扉。\n春草明年綠，王孫歸不歸？"
 },
 {
  "num": 227,
  "author": "王維",
  "title": "相思",
  "text": "紅豆生南國，春來發幾枝？\n願君多采擷，此物最相思。"
 },
 {
  "num": 228,
  "author": "王維",
  "title": "雜詩",
  "text": "君自故鄉來，應知故鄉事。\n來日綺窗前，寒梅著花未？"
 },
 {
  "num": 229,
  "author": "裴迪",
  "title": "送崔九",
  "text": "歸山深淺去，須盡丘壑美。\n莫學武陵人，暫遊桃源里。"
 },
 {
  "num": 230,
  "author": "祖詠",
  "title": "終南望餘雪",
  "text": "終南陰嶺秀，積雪浮雲端。\n林表明霽色，城中增暮寒。"
 },
 {
  "num": 231,
  "author": "孟浩然",
  "title": "宿建德江",
  "text": "移舟泊煙渚，日暮客愁新。\n野曠天低樹，江清月近人。"
 },
 {
  "num": 232,
  "author": "孟浩然",
  "title": "春曉",
  "text": "春眠不覺曉，處處聞啼鳥。\n夜來風雨聲，花落知多少？"
 },
 {
  "num": 233,
  "author": "李白",
  "title": "夜思",
  "text": "床前明月光，疑是地上霜。\n舉頭望明月，低頭思故鄉。"
 },
 {
  "num": 234,
  "author": "李白",
  "title": "怨情",
  "text": "美人卷珠簾，深坐蹙蛾眉。\n但見淚痕濕，不知心恨誰？"
 },
 {
  "num": 235,
  "author": "杜甫",
  "title": "八陣圖",
  "text": "功蓋三分國，名成八陣圖。\n江流石不轉，遺恨失吞吳。"
 },
 {
  "num": 236,
  "author": "王之渙",
  "title": "登鸛雀樓",
  "text": "白日依山盡，黃河入海流。\n欲窮千里目，更上一層樓。"
 },
 {
  "num": 237,
  "author": "劉長卿",
  "title": "送靈澈",
  "text": "蒼蒼竹林寺，杳杳鐘聲晚。\n荷笠帶斜陽，青山獨歸遠。"
 },
 {
  "num": 238,
  "author": "劉長卿",
  "title": "彈琴",
  "text": "泠泠七弦上，靜聽松風寒。\n古調雖自愛，今人多不彈。"
 },
 {
  "num": 239,
  "author": "劉長卿",
  "title": "送上人",
  "text": "孤雲將野鶴，豈向人間住！\n莫買沃洲山，時人已知處。"
 },
 {
  "num": 240,
  "author": "韋應物",
  "title": "秋夜寄邱員外",
  "text": "懷君屬秋夜，散步詠涼天。\n空山松子落，幽人應未眠。"
 },
 {
  "num": 241,
  "author": "李端",
  "title": "聽箏",
  "text": "鳴箏金粟柱，素手玉房前。\n欲得周郎顧，時時誤拂弦。"
 },
 {
  "num": 242,
  "author": "王建",
  "title": "新嫁娘",
  "text": "三日入廚下，洗手作羹湯。\n未諳姑食性，先遣小姑嘗。"
 },
 {
  "num": 243,
  "author": "權德輿",
  "title": "玉台體",
  "text": "昨夜裙帶解，今朝蟢子飛。\n鉛華不可棄，莫是槁砧歸。"
 },
 {
  "num": 244,
  "author": "柳宗元",
  "title": "江雪",
  "text": "千山鳥飛絕，萬徑人蹤滅。\n孤舟蓑笠翁，獨釣寒江雪。"
 },
 {
  "num": 245,
  "author": "元稹",
  "title": "行宮",
  "text": "寥落古行宮，宮花寂寞紅。\n白頭宮女在，閒坐說玄宗。"
 },
 {
  "num": 246,
  "author": "白居易",
  "title": "問劉十九",
  "text": "綠蟻新醅酒，紅泥小火爐。\n晚來天欲雪，能飲一杯無？"
 },
 {
  "num": 247,
  "author": "張祜",
  "title": "何滿子",
  "text": "故國三千里，深宮二十年。\n一聲何滿子，雙淚落君前。"
 },
 {
  "num": 248,
  "author": "李商隱",
  "title": "登樂遊原",
  "text": "向晚意不適，驅車登古原。\n夕陽無限好，只是近黃昏。"
 },
 {
  "num": 249,
  "author": "賈島",
  "title": "尋隱者不遇",
  "text": "松下問童子，言師采藥去。\n只在此山中，雲深不知處。"
 },
 {
  "num": 250,
  "author": "李頻",
  "title": "渡漢江",
  "text": "嶺外音書絕，經冬覆立春。\n近鄉情更怯，不敢問來人。\n第六章\n?唐詩300首 251-300"
 },
 {
  "num": 251,
  "author": "金昌緒",
  "title": "春怨",
  "text": "打起黃鶯兒，莫教枝上啼。\n啼時驚妾夢，不得到遼西。"
 },
 {
  "num": 252,
  "author": "西鄙人",
  "title": "哥舒歌",
  "text": "北鬥七星高，哥舒夜帶刀。\n至今窺牧馬，不敢過臨洮。"
 },
 {
  "num": 253,
  "author": "崔顥",
  "title": "長幹行二首之一",
  "text": "君家何處住，妾住在橫塘。\n停船暫借問，或恐是同鄉。"
 },
 {
  "num": 254,
  "author": "崔顥",
  "title": "長幹行二首之二",
  "text": "家臨九江水，來去九江側。\n同是長幹人，生小不相識。"
 },
 {
  "num": 255,
  "author": "李白",
  "title": "玉階怨",
  "text": "玉階生白露，夜久侵羅襪。\n卻下水晶簾，玲瓏望秋月。"
 },
 {
  "num": 256,
  "author": "盧綸",
  "title": "塞下曲四首之一",
  "text": "鷲翎金仆姑，燕尾繡蝥弧。\n獨立揚新令，千營共一呼。"
 },
 {
  "num": 257,
  "author": "盧綸",
  "title": "塞下曲四首之二",
  "text": "林暗草驚風，將軍夜引弓。\n平明尋白羽，沒在石棱中。"
 },
 {
  "num": 258,
  "author": "盧綸",
  "title": "塞下曲四首之三",
  "text": "月黑雁飛高，單於夜遁逃。\n欲將輕騎逐，大雪滿弓刀。"
 },
 {
  "num": 259,
  "author": "盧綸",
  "title": "塞下曲四首之四",
  "text": "野幕蔽瓊筵，羌戎賀勞旋。\n醉和金甲舞，雷鼓動山川。"
 },
 {
  "num": 260,
  "author": "李益",
  "title": "江南曲",
  "text": "嫁得瞿塘賈，朝朝誤妾期。\n早知潮有信，嫁與弄潮兒。"
 },
 {
  "num": 261,
  "author": "賀知章",
  "title": "回鄉偶書",
  "text": "少小離家老大回，鄉音無改鬢毛衰。\n兒童相見不相識，笑問客從何處來？"
 },
 {
  "num": 262,
  "author": "張旭",
  "title": "桃花溪",
  "text": "隱隱飛橋隔野煙，石磯西畔問漁船。\n桃花盡日隨流水，洞在清溪何處邊？"
 },
 {
  "num": 263,
  "author": "王維",
  "title": "九月九日憶山東兄弟",
  "text": "獨在異鄉為異客，每逢佳節倍思親。\n遙知兄弟登高處，遍插茱萸少一人。"
 },
 {
  "num": 264,
  "author": "王昌齡",
  "title": "芙蓉樓送辛漸",
  "text": "寒雨連江夜入吳，平明送客楚山孤。\n洛陽親友如相問，一片冰心在玉壺。"
 },
 {
  "num": 265,
  "author": "王昌齡",
  "title": "閨怨",
  "text": "閨中少婦不知愁，春日凝妝上翠樓。\n忽見陌頭楊柳色，悔教夫婿覓封侯。"
 },
 {
  "num": 266,
  "author": "王昌齡",
  "title": "春宮曲",
  "text": "昨夜風開露井桃，未央前殿月輪高。\n平陽歌舞新承寵，簾外春寒賜錦袍。"
 },
 {
  "num": 267,
  "author": "王翰",
  "title": "涼州詞",
  "text": "葡萄美酒夜光杯，欲飲琵琶馬上催。\n醉臥沙場君莫笑，古來征戰幾人回！"
 },
 {
  "num": 268,
  "author": "李白",
  "title": "送孟浩然之廣陵",
  "text": "故人西辭黃鶴樓，煙花三月下揚州。\n孤帆遠影碧空盡，惟見長江天際流。"
 },
 {
  "num": 269,
  "author": "李白",
  "title": "下江陵",
  "text": "朝辭白帝彩雲間，千里江陵一日還。\n兩岸猿聲啼不住，輕舟已過萬重山。"
 },
 {
  "num": 270,
  "author": "岑參",
  "title": "逢入京使",
  "text": "故園東望路漫漫，雙袖龍鐘淚不幹。\n馬上相逢無紙筆，憑君傳語報平安。"
 },
 {
  "num": 271,
  "author": "杜甫",
  "title": "江南逢李龜年",
  "text": "岐王宅里尋常見，崔九堂前幾度聞。\n正是江南好風景，落花時節又逢君。"
 },
 {
  "num": 272,
  "author": "韋應物",
  "title": "滁州西澗",
  "text": "獨憐幽草澗邊生，上有黃鸝深樹鳴。\n春潮帶雨晚來急，野渡無人舟自橫。"
 },
 {
  "num": 273,
  "author": "張繼",
  "title": "楓橋夜泊",
  "text": "月落烏啼霜滿天，江楓漁火對愁眠。\n姑蘇城外寒山寺，夜半鐘聲到客船。"
 },
 {
  "num": 274,
  "author": "韓翃",
  "title": "寒食",
  "text": "春城無處不飛花，寒食東風御柳斜。\n日暮漢宮傳蠟燭，輕煙散入五侯家。"
 },
 {
  "num": 275,
  "author": "劉方平",
  "title": "月夜",
  "text": "更深月色半人家，北鬥闌幹南鬥斜。\n今夜偏知春氣暖，蟲聲新透綠窗紗。"
 },
 {
  "num": 276,
  "author": "劉方平",
  "title": "春怨",
  "text": "紗窗日落漸黃昏，金屋無人見淚痕。\n寂寞空庭春欲晚，梨花滿地不開門。"
 },
 {
  "num": 277,
  "author": "柳中庸",
  "title": "征人怨",
  "text": "歲歲金河覆玉關，朝朝馬策與刀環。\n三春白雪歸青冢，萬里黃河繞黑山。"
 },
 {
  "num": 278,
  "author": "顧況",
  "title": "宮詞",
  "text": "玉樓天半起笙歌，風送宮嬪笑語和。\n月殿影開聞夜漏，水晶簾卷近秋河。"
 },
 {
  "num": 279,
  "author": "李益",
  "title": "夜上受降城聞笛",
  "text": "回樂峰前沙似雪，受降城外月如霜。\n不知何處吹蘆管，一夜征人盡望鄉。"
 },
 {
  "num": 280,
  "author": "劉禹錫",
  "title": "烏衣巷",
  "text": "朱雀橋邊野草花，烏衣巷口夕陽斜。\n舊時王謝堂前燕，飛入尋常百姓家。"
 },
 {
  "num": 281,
  "author": "劉禹錫",
  "title": "春詞",
  "text": "新妝宜面下朱樓，深鎖春光一院愁。\n行到中庭數花朵，蜻蜓飛上玉搔頭。"
 },
 {
  "num": 282,
  "author": "白居易",
  "title": "後宮詞",
  "text": "淚濕羅巾夢不成，夜深前殿按歌聲。\n紅顏未老恩先斷，斜倚薰籠坐到明。"
 },
 {
  "num": 283,
  "author": "張祜",
  "title": "贈內人",
  "text": "禁門宮樹月痕過，媚眼惟看宿鷺窠。\n斜拔玉釵燈影畔，剔開紅焰救飛蛾。"
 },
 {
  "num": 284,
  "author": "張祜",
  "title": "集靈台二首之一",
  "text": "日光斜照集靈台，紅樹花迎曉露開。\n昨夜上皇新授箓，太真含笑入簾來。"
 },
 {
  "num": 285,
  "author": "張祜",
  "title": "集靈台二首之二",
  "text": "虢國夫人承主恩，平明騎馬入宮門。\n卻嫌脂粉污顏色，淡掃蛾眉朝至尊。"
 },
 {
  "num": 286,
  "author": "張祜",
  "title": "題金陵渡",
  "text": "金陵津渡小山樓，一宿行人自可愁。\n潮落夜江斜月里，兩三星火是瓜州。"
 },
 {
  "num": 287,
  "author": "朱慶餘",
  "title": "宮詞",
  "text": "寂寂花時閉院門，美人相並立瓊軒。\n含情欲說宮中事，鸚鵡前頭不敢言。"
 },
 {
  "num": 288,
  "author": "朱慶餘",
  "title": "近試上張水部",
  "text": "洞房昨夜停紅燭，待曉堂前拜舅姑。\n妝罷低聲問夫婿，畫眉深淺入時無？"
 },
 {
  "num": 289,
  "author": "杜牧",
  "title": "將赴吳興登樂遊原",
  "text": "清時有味是無能，閒愛孤雲靜愛僧。\n欲把一麾江海去，樂遊原上望昭陵。"
 },
 {
  "num": 290,
  "author": "杜牧",
  "title": "赤壁",
  "text": "折戟沈沙鐵未銷，自將磨洗認前朝。\n東風不與周郎便，銅雀春深銷二喬。"
 },
 {
  "num": 291,
  "author": "杜牧",
  "title": "泊秦淮",
  "text": "煙籠寒水月籠沙，夜泊秦淮近酒家。\n商女不知亡國恨，隔江猶唱《後庭花》。"
 },
 {
  "num": 292,
  "author": "杜牧",
  "title": "寄揚州韓綽判官",
  "text": "青山隱隱水迢迢，秋盡江南草未雕。\n二十四橋明月夜，玉人何處教吹簫？"
 },
 {
  "num": 293,
  "author": "杜牧",
  "title": "遣懷",
  "text": "落魄江湖載酒行，楚腰纖細掌中輕。\n十年一覺揚州夢，贏得青樓薄幸名。"
 },
 {
  "num": 294,
  "author": "杜牧",
  "title": "秋夕",
  "text": "銀燭秋光冷畫屏，輕羅小扇撲流螢。\n天階夜色涼如水，坐看牽牛織女星。"
 },
 {
  "num": 295,
  "author": "杜牧",
  "title": "贈別二首之一",
  "text": "娉娉裊裊十三餘，荳蔻梢頭二月初。\n春風十里揚州路，卷上珠簾總不如。"
 },
 {
  "num": 296,
  "author": "杜牧",
  "title": "贈別二首之二",
  "text": "多情卻似總無情，唯覺樽前笑不成。\n蠟燭有心還惜別，替人垂淚到天明。"
 },
 {
  "num": 297,
  "author": "杜牧",
  "title": "金穀園",
  "text": "繁華事散逐香塵，流水無情草自春。\n日暮東風怨啼鳥，落花猶似墜樓人。"
 },
 {
  "num": 298,
  "author": "李商隱",
  "title": "夜雨寄北",
  "text": "君問歸期未有期，巴山夜雨漲秋池。\n何當共剪西窗燭，卻話巴山夜雨時？"
 },
 {
  "num": 299,
  "author": "李商隱",
  "title": "寄令狐郎中",
  "text": "嵩雲秦樹久離居，雙鯉迢迢一紙筆。\n休問梁園舊賓客，茂陵秋雨病相如。"
 },
 {
  "num": 300,
  "author": "李商隱",
  "title": "為有",
  "text": "為有雲屏無限嬌，鳳城寒盡怕春宵。\n無端嫁得金龜婿，辜負香衾事早朝。"
 },
 {
  "num": 301,
  "author": "李商隱",
  "title": "隋宮",
  "text": "乘興南遊不戒嚴，九重誰省諫書函？\n春風舉國裁宮錦，半作障泥半作帆。"
 },
 {
  "num": 302,
  "author": "李商隱",
  "title": "瑤池",
  "text": "瑤池阿母綺窗開，黃竹歌聲動地哀。\n八駿日行三萬裡，穆王何事不重來？"
 },
 {
  "num": 303,
  "author": "李商隱",
  "title": "嫦娥",
  "text": "雲母屏風燭影深，長河漸落曉星沈。\n嫦娥應悔偷靈藥，碧海青天夜夜心。"
 },
 {
  "num": 304,
  "author": "李商隱",
  "title": "賈生",
  "text": "宣室求賢訪逐臣，賈生才調更無倫。\n可憐夜半虛前席，不問蒼生問鬼神！"
 },
 {
  "num": 305,
  "author": "溫庭筠",
  "title": "瑤瑟怨",
  "text": "冰簟銀床夢不成，碧天如水夜雲輕。\n雁聲遠過瀟湘去，十二樓中月自明。"
 },
 {
  "num": 306,
  "author": "鄭畋",
  "title": "馬嵬坡",
  "text": "玄宗回馬楊妃死，雲雨難忘日月新。\n終是聖明天子事，景陽宮井又何人？"
 },
 {
  "num": 307,
  "author": "韓偓",
  "title": "已涼",
  "text": "碧闌幹外繡簾垂，猩色屏風畫折枝。\n八尺龍須方錦褥，已涼天氣未寒時。"
 },
 {
  "num": 308,
  "author": "韋莊",
  "title": "金陵圖",
  "text": "江雨霏霏江草齊，六朝如夢鳥空啼。\n無情最是臺城柳，依舊煙籠十里堤。"
 },
 {
  "num": 309,
  "author": "陳陶",
  "title": "隴西行",
  "text": "誓掃匈奴不顧身，五千貂錦喪胡塵。\n可憐無定河邊骨，猶是深閨夢裡人！"
 },
 {
  "num": 310,
  "author": "張泌",
  "title": "寄人",
  "text": "別夢依依到謝家，小廊回合曲闌斜。\n多情只有春庭月，猶為離人照落花。"
 },
 {
  "num": 311,
  "author": "無名氏",
  "title": "雜詩",
  "text": "盡寒食雨草萋萋，著麥苗風柳映堤。\n等是有家歸未得，杜鵑休向耳邊啼。"
 },
 {
  "num": 312,
  "author": "王維",
  "title": "渭城曲",
  "text": "渭城朝雨浥輕塵，客捨青青柳色新。\n勸君更盡一杯酒，西出陽關無故人。"
 },
 {
  "num": 313,
  "author": "王維",
  "title": "秋夜曲",
  "text": "桂魄初生秋露微，輕羅已薄未更衣。\n銀箏夜久殷勤弄，心怯空房不忍歸！"
 },
 {
  "num": 314,
  "author": "王昌齡",
  "title": "長信怨",
  "text": "奉帚平明金殿開，且將團扇共徘徊。\n玉顏不及寒鴉色，猶帶昭陽日影來。"
 },
 {
  "num": 315,
  "author": "王昌齡",
  "title": "出塞",
  "text": "秦時明月漢時關，萬裡長徵人未還。\n但使龍城飛將在，不教胡馬渡陰山！"
 },
 {
  "num": 316,
  "author": "王之渙",
  "title": "出塞",
  "text": "黃河遠上白雲間，一片孤城萬仞山。\n羌笛何須怨楊柳？春風不度玉門關。"
 },
 {
  "num": 317,
  "author": "李白",
  "title": "清平調三首之一",
  "text": "雲想衣裳花想容，春風拂檻露華濃。\n若非羣玉山頭見，會向瑤臺月下逢。"
 },
 {
  "num": 318,
  "author": "李白",
  "title": "清平調三首之二",
  "text": "一枝紅艷露凝香，雲雨巫山枉斷腸。\n借問漢宮誰得似？可憐飛燕倚新妝。"
 },
 {
  "num": 319,
  "author": "李白",
  "title": "清平調三首之三",
  "text": "名花傾國兩相歡，常得君王帶笑看。\n解釋春風無限恨，沈香亭北倚闌幹。"
 }
]
